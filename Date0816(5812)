先须启请八大金刚：奉请青除灾金刚，奉请辟毒金刚，奉请黄随求金刚，奉请定除灾金刚，奉请白净水金刚，奉请赤声火金刚，奉请紫贤金刚，奉请大神金刚。
每欲读诵持念，先须启请八大金刚。经云：若善男子、善女人，持此金刚经纂一遍，如转金刚经三十万遍，感得神礼如满道。
天历元年，北山县有一刘氏女子，年十九岁身亡，到冥司，见阎罗王问女子曰：一生已来，作何罪福？
女子答曰：一生已来，偏持金刚经。
阎罗王问女子曰：何不念取金刚经纂？
女子曰：缘世上无本。
王言：放汝却回，分明记取经文。从如是我闻至信受奉行，都计五千一百四十九字，有六十九佛，自五十一世尊，八十五如来，三十六须菩提，二十六善男子、善女人，数内有七字四句偈等。今言：稽首三界尊，归依十方佛，我今发弘愿，受持金刚经，上报四重恩，下济三涂苦，若有见闻者，悉发菩提心，尽此一报身，同生极乐国，一日赞般若，遍积善无涯。
玄奘法师礼拜，逐月有十斋日：
一日有善恶童子下界，念定光佛；
八日斋，太子下界，念药师琉璃光佛；
十四日，司命下界，念贤劫一千佛；
十五日斋，五道将军，念阿弥陀佛；
十八日斋，阎罗王天子下界，念地藏菩萨；
二十三日斋，天大将军下界，念大势至菩萨；
二十日斋，察命下界，念观世音菩萨；
二十八日，太山府君下界，念卢舍那佛；
二十九日斋，四天王下界，念药王菩萨；
三十斋，大梵王下界，念释迦牟尼佛。
西京龙兴寺玄奘法师于西国来大唐国来，有十二月礼佛日，每月祇在一日。
正月一日，平明时向东方礼佛四拜，除罪二百三十劫；
二月八日，鸡鸣时向西方礼佛四拜，除罪一百二十劫；
三月七日，亥时向西方礼佛四拜，除罪一百四十劫；
四月八日，子时向北方礼佛四拜，除罪一百二十劫；
五月五日，黄昏时向东方礼佛四拜，除罪一千八百劫；
六月六日，黄昏时向东方礼佛四拜，除罪一千八百劫；
七月七日，平明时向东方礼佛九拜，除罪一千八百劫；
八月八日，卯时向东方礼佛十拜，除罪三万三千劫；
九月十日，寅时向东方礼佛九拜，除罪一千八百劫；
十月一日，卯时向南方礼佛九拜，除罪一千劫；
十一月一日，黄昏时向南方礼佛九拜，除罪一千劫。
右件礼佛月日之时，此是贤圣集会劝诸大地众生，一心于佛，月日不得失时，令诸众生，所求称遂。若能抄写使流与人，除罪三万九千六百劫，若能教受一人受持，除罪恒河沙数劫。
玄奘法师于西国取经一千卷内，掠出此礼佛日月。若能有人受持读诵者，获福无量。用力最上，功德甚多。福高迁如须弥山王，深如巨海，大如天地，广积无边功德。劝诸善男子、善女人虔心重意，普愿合掌珍重，合家礼敬经文读诵赞叹，罪灭福生，信心奉行。
录文完。