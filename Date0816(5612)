復次，世尊！諸菩薩摩訶薩修行般若波羅蜜多時，應作是觀：何者是般若波羅蜜多？何故名般若波羅蜜多？誰之般若波羅蜜多？此般若波羅蜜多為何所用？如是菩薩摩訶薩修行般若波羅蜜多時，審諦觀察，若法無所有不可得是為般若波羅蜜多，於無所有不可得中，何所徵責？
時舍利子問善現言：此中何法為無所有不可得耶？
善現答言：謂般若波羅蜜多法無所有不可得，靜慮、精進、安忍、凈戒、布施波羅蜜多法無所有不可得。所以者何？由內空故，外空故，內外空故，空空故，大空故，勝義空故，有為空故，無為空故，畢竟空故，無際空故，散空故，無變異空故，本性空故，自相空故，共相空故，一切法空故，不可得空故，無性空故，自性空故，無性自性空故。
舍利子！色法無所有不可得，受想行識法無所有不可得。舍利子！眼處法無所有不可得，耳鼻舌身意處法無所有不可得。色處法無所有不可得，聲香味觸法處法無所有不可得。舍利子！眼界法無所有不可得，色界、眼識界及眼觸、眼觸為緣所生諸受法無所有不可得；耳界法無所有不可得，聲界、耳識界及耳觸、耳觸為緣所生諸受法無所有不可得；鼻界法無所有不可得，香界、鼻識界及鼻觸、鼻觸為緣所生諸受法無所有不可得；舌界法無所有不可得，味界、舌識界及舌觸、舌觸為緣所生諸受法無所有不可得；身界法無所有不可得，觸界、身識界及身觸、身觸為緣所生諸受法無所有不可得；意界法無所有不可得，法界、意識界及意觸、意觸為緣所生諸受法無所有不可得。
舍利子！地界法無所有不可得，水火風空識界法無所有不可得。舍利子！苦圣諦法無所有不可得，集滅道圣諦法無所有不可得。舍利子！無明法無所有不可得，行、識、名色、六處、觸、受、愛、取、有、生、老死愁嘆苦憂惱法無所有不可得。舍利子！內空法無所有不可得，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空法無所有不可得。
舍利子！四靜慮法無所有不可得，四無量、四無色定法無所有不可得。舍利子！五眼法無所有不可得，六神通法無所有不可得。舍利子！四念住法無所有不可得，四正斷、四神足、五根、五力、七等覺支、八圣道支法無所有不可得。舍利子！佛十力法無所有不可得，四無所畏、四無礙解、大慈大悲大喜大舍、十八佛不共法、一切智、道相智、一切相智法無所有不可得。舍利子！真如法無所有不可得，法界、法性、法住、法定、實際、平等性、離生性法無所有不可得。舍利子！預流法無所有不可得，一來、不還、阿羅漢、獨覺法無所有不可得。舍利子！菩薩法無所有不可得，如來法無所有不可得。
舍利子！以要言之，若常若無常、若樂若苦、若我若無我、若凈若不凈、若空若不空、若無相若有相、若無愿若有愿、若寂靜若不寂靜、若遠離若不遠離、若雜染若清凈、若生若滅、若有為若無為、若有漏若無漏、若善若非善、若有罪若無罪、若世間若出世間、若屬生死若屬涅盤、若過去若未來若現在、若善若不善若無記、若欲界系若色界系若無色界系、若學若無學若非學非無學、若見所斷若修所斷若非所斷、若在內若在外若在兩間，如是諸法皆無所有不可得。所以者何？由內空故，外空故，內外空故，空空故，大空故，勝義空故，有為空故，無為空故，畢竟空故，無際空故，散空故，無變異空故，本性空故，自相空故，共相空故，一切法空故，不可得空故，無性空故，自性空故，無性自性空故。舍利子！若菩薩摩訶薩修行般若波羅蜜多，如是審諦觀察一切法皆無所有不可得時，心不沈沒，亦不憂悔，其心不驚不恐不怖，當知是菩薩摩訶薩能於般若波羅蜜多常不舍離。
時舍利子問善現言：何緣故知是行般若波羅蜜多諸菩薩摩訶薩能於般若波羅蜜多常不舍離？
善現答言：以是菩薩摩訶薩修行般若波羅蜜多時，如實知般若波羅蜜多離般若波羅蜜多自性，如實知靜慮、精進、安忍、凈戒、布施波羅蜜多離靜慮乃至布施波羅蜜多自性。舍利子！由此故知是行般若波羅蜜多諸菩薩摩訶薩能於般若波羅蜜多常不舍離。
舍利子！以是菩薩摩訶薩修行般若波羅蜜多時，如實知色離色自性，如實知受想行識離受想行識自性；如實知眼處離眼處自性，如實知耳鼻舌身意處離耳鼻舌身意處自性；如實知色處離色處自性，如實知聲香味觸法處離聲香味觸法處自性；如實知眼界離眼界自性，如實知色界、眼識界及眼觸、眼觸為緣所生諸受離色界乃至眼觸為緣所生諸受自性；如實知耳界離耳界自性，如實知聲界、耳識界及耳觸、耳觸為緣所生諸受離聲界乃至耳觸為緣所生諸受自性；如實知鼻界離鼻界自性，如實知香界、鼻識界及鼻觸、鼻觸為緣所生諸受離香界乃至鼻觸為緣所生諸受自性；如實知舌界離舌界自性，如實知味界、舌識界及舌觸、舌觸為緣所生諸受離味界乃至舌觸為緣所生諸受自性；如實知身界離身界自性，如實知觸界、身識界及身觸、身觸為緣所生諸受離觸界乃至身觸為緣所生諸受自性；如實知意界離意界自性，如實知法界、意識界及意觸、意觸為緣所生諸受離法界乃至意觸為緣所生諸受自性；
如實知地界離地界自性，如實知水火風空識界離水火風空識界自性；如實知苦圣諦離苦圣諦自性，如實知集滅道圣諦離集滅道圣諦自性；如實知無明離無明自性，如實知行、識、名色、六處、觸、受、愛、取、有、生、老死愁嘆苦憂惱離行乃至老死愁嘆苦憂惱自性；如實知內空離內空自性，如實知外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空離外空乃至無性自性空自性；如實知四靜慮離四靜慮自性，如實知四無量、四無色定離四無量、四無色定自性；如實知五眼離五眼自性，如實知六神通離六神通自性；如實知四念住離四念住自性，如實知四正斷、四神足、五根、五力、七等覺支、八圣道支離四正斷乃至八圣道支自性；
如實知佛十力離佛十力自性，如實知四無所畏、四無礙解、大慈大悲大喜大舍、十八佛不共法、一切智、道相智、一切相智離四無所畏乃至一切相智自性；如實知真如離真如自性，如實知法界、法性、法住、法定、實際、平等性、離生性離法界乃至離生性自性；如實知預流離預流自性，如實知一來、不還、阿羅漢、獨覺離一來乃至獨覺自性；如實知菩薩離菩薩自性，如實知如來離如來自性；如實知常無常法離常無常法自性，如實知樂苦、我無我、凈不凈、空不空、無相有相、無愿有愿、寂靜不寂靜、遠離不遠離、雜染清凈、生滅、有為無為、有漏無漏、善非善、有罪無罪、世間出世間、屬生死屬涅盤法離樂苦乃至屬生死屬涅盤法自性；如實知過去未來現在法離過去未來現在法自性；如實知善不善無記、欲界系色界系無色界系、學無學非學非無學、見所斷修所斷非所斷、在內在外在兩間法離善不善無記乃至在內在外在兩間法自性。舍利子！由此故知是行般若波羅蜜多諸菩薩摩訶薩能於般若波羅蜜多常不舍離。
時舍利子問善現言：何者是般若波羅蜜多自性？何者是靜慮、精進、安忍、凈戒、布施波羅蜜多自性？乃至何者是在內在外在兩間法自性？
善現答言：無性是般若波羅蜜多自性，無性是靜慮、精進、安忍、凈戒、布施波羅蜜多自性，乃至無性是在內在外在兩間法自性。舍利子！由此故知般若波羅蜜多離般若波羅蜜多自性，靜慮、精進、安忍、凈戒、布施波羅蜜多離靜慮乃至布施波羅蜜多自性，乃至在內在外在兩間法離在內在外在兩間法自性。舍利子！般若波羅蜜多離般若波羅蜜多相，靜慮、精進、安忍、凈戒、布施波羅蜜多離靜慮乃至布施波羅蜜多相，乃至在內在外在兩間法離在內在外在兩間法相。舍利子！自性亦離自性，相亦離相，自性亦離相，相亦離自性，自性相亦離相自性，相自性亦離自性相。
時舍利子語善現言：若菩薩摩訶薩於此中學，則能成辦一切相智。
善現報言：如是！如是！誠如所說。若菩薩摩訶薩於此中學，則能成辦一切相智。何以故？舍利子！是菩薩摩訶薩知一切法無生無成辦故。
舍利子言：何因緣故，一切法無生無成辦？
善現言：色空故，色生成辦不可得；受想行識空故，受想行識生成辦不可得。眼處空故，眼處生成辦不可得；耳鼻舌身意處空故，耳鼻舌身意處生成辦不可得。色處空故，色處生成辦不可得；聲香味觸法處空故，聲香味觸法處生成辦不可得。
眼界、色界、眼識界及眼觸、眼觸為緣所生諸受空故，眼界乃至眼觸為緣所生諸受生成辦不可得；耳界、聲界、耳識界及耳觸、耳觸為緣所生諸受空故，耳界乃至耳觸為緣所生諸受生成辦不可得；鼻界、香界、鼻識界及鼻觸、鼻觸為緣所生諸受空故，鼻界乃至鼻觸為緣所生諸受生成辦不可得；舌界、味界、舌識界及舌觸、舌觸為緣所生諸受空故，舌界乃至舌觸為緣所生諸受生成辦不可得；身界、觸界、身識界及身觸、身觸為緣所生諸受空故，身界乃至身觸為緣所生諸受生成辦不可得；意界、法界、意識界及意觸、意觸為緣所生諸受空故，意界乃至意觸為緣所生諸受生成辦不可得。
地界空故，地界生成辦不可得；水火風空識界空故，水火風空識界生成辦不可得。苦圣諦空故，苦圣諦生成辦不可得；集滅道圣諦空故，集滅道圣諦生成辦不可得。無明空故，無明生成辦不可得；行、識、名色、六處、觸、受、愛、取、有、生、老死愁嘆苦憂惱空故，行乃至老死愁嘆苦憂惱生成辦不可得。內空空故，內空生成辦不可得；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空空故，外空乃至無性自性空生成辦不可得。四靜慮空故，四靜慮生成辦不可得；四無量、四無色定空故，四無量、四無色定生成辦不可得。
五眼空故，五眼生成辦不可得；六神通空故，六神通生成辦不可得。布施波羅蜜多空故，布施波羅蜜多生成辦不可得；凈戒、安忍、精進、靜慮、般若波羅蜜多空故，凈戒乃至般若波羅蜜多生成辦不可得。四念住空故，四念住生成辦不可得；四正斷、四神足、五根、五力、七等覺支、八圣道支空故，四正斷乃至八圣道支生成辦不可得。佛十力空故，佛十力生成辦不可得；四無所畏、四無閡解、大慈大悲大喜大舍、十八佛不共法、一切智、道相智、一切相智空故，四無所畏乃至一切相智生成辦不可得。真如空故，真如生成辦不可得；法界、法性、法住、法定、實際、平等性、離生性空故，法界乃至離生性生成辦不可得。
預流空故，預流生成辦不可得；一來、不還、阿羅漢、獨覺空故，一來乃至獨覺生成辦不可得。菩薩空故，菩薩生成辦不可得；如來空故，如來生成辦不可得。常無常法空故，常無常法生成辦不可得；樂苦、我無我、凈不凈、空不空、無相有相、無愿有愿、寂靜不寂靜、遠離不遠離、雜染清凈、生滅、有為無為、有漏無漏、善非善、有罪無罪、世間出世間、屬生死屬涅盤法空故，樂苦乃至屬生死屬涅盤法生成辦不可得。過去未來現在法空故，過去未來現在法生成辦不可得；善不善無記、欲界系色界系無色界系、學無學非學非無學、見所斷修所斷非所斷、在內在外在兩間法空故，善不善無記乃至在內在外在兩間法生成辦不可得。
舍利子！若菩薩摩訶薩作如是學般若波羅蜜多，便近一切相智。是菩薩摩訶薩如如近一切相智，如是如是得身清凈，得語清凈，得意清凈，得相清凈。是菩薩摩訶薩如如得身清凈，得語清凈，得意清凈，得相清凈，如是如是不生貪俱行心，不生瞋俱行心，不生癡俱行心，不生慢俱行心，不生諂誑俱行心，不生慳貪俱行心，不生一切見趣俱行心。是菩薩摩訶薩由不生貪俱行心，乃至不生一切見趣俱行心故，畢竟不墮女人胎中，常受化生，亦永不生諸險惡趣，除為利樂有情因緣，從一佛國至一佛國，供養恭敬，尊重贊嘆諸佛世尊，成熟有情，嚴凈佛土，乃至證得阿耨多羅三藐三菩提，常不離佛。舍利子！若菩薩摩訶薩欲得如上功德勝利，當學般若波羅蜜多，不應舍離。
尒時，具壽善現白佛言：世尊！若菩薩摩訶薩無方便善巧修行般若波羅蜜多時，若行色，若行色相，非行般若波羅蜜多；若行受想行識，若行受想行識相，非行般若波羅蜜多。若行色常無常，若行色常無常相，非行般若波羅蜜多；若行受想行識常無常，若行受想行識常無常相，非行般若波羅蜜多。若行色樂苦，若行色樂苦相，非行般若波羅蜜多；若行受想行識樂苦，若行受想行識樂苦相，非行般若波羅蜜多。若行色我無我，若行色我無我相，非行般若波羅蜜多；若行受想行識我無我，若行受想行識我無我相，非行般若波羅蜜多。若行色凈不凈，若行色凈不凈相，非行般若波羅蜜多；若行受想行識凈不凈，若行受想行識凈不凈相，非行般若波羅蜜多。
若行色空不空，若行色空不空相，非行般若波羅蜜多；若行受想行識空不空，若行受想行識空不空相，非行般若波羅蜜多。若行色無相有相，若行色無相有相相，非行般若波羅蜜多；若行受想行識無相有相，若行受想行識無相有相相，非行般若波羅蜜多。若行色無愿有愿，若行色無愿有愿相，非行般若波羅蜜多；若行受想行識無愿有愿，若行受想行識無愿有愿相，非行般若波羅蜜多。若行色寂靜不寂靜，若行色寂靜不寂靜相，非行般若波羅蜜多；若行受想行識寂靜不寂靜，若行受想行識寂靜不寂靜相，非行般若波羅蜜多。若行色遠離不遠離，若行色遠離不遠離相，非行般若波羅蜜多；若行受想行識遠離不遠離，若行受想行識遠離不遠離相，非行般若波羅蜜多。
世尊！若菩薩摩訶薩無方便善巧修行般若波羅蜜多時，若行眼處，若行眼處相，非行般若波羅蜜多；若行耳鼻舌身意處，若行耳鼻舌身意處相，非行般若波羅蜜多。若行眼處常無常，若行眼處常無常相，非行般若波羅蜜多；若行耳鼻舌身意處常無常，若行耳鼻舌身意處常無常相，非行般若波羅蜜多。若行眼處樂苦，若行眼處樂苦相，非行般若波羅蜜多；若行耳鼻舌身意處樂苦，若行耳鼻舌身意處樂苦相，非行般若波羅蜜多。若行眼處我無我，若行眼處我無我相，非行般若波羅蜜多；若行耳鼻舌身意處我無我，若行耳鼻舌身意處我無我相，非行般若波羅蜜多。若行眼處凈不凈，若行眼處凈不凈相，非行般若波羅蜜多；若行耳鼻舌身意處凈不凈，若行耳鼻舌身意處凈不凈相，非行般若波羅蜜多。
若行眼處空不空，若行眼處空不空相，非行般若波羅蜜多；若行耳鼻舌身意處空不空，若行耳鼻舌身意處空不空相，非行般若波羅蜜多。若行眼處無相有相，若行眼處無相有相相，非行般若波羅蜜多；若行耳鼻舌身意處無相有相，若行耳鼻舌身意處無相有相相，非行般若波羅蜜多。若行眼處無愿有愿，若行眼處無愿有愿相，非行般若波羅蜜多；若行耳鼻舌身意處無愿有愿，若行耳鼻舌身意處無愿有愿相，非行般若波羅蜜多。若行眼處寂靜不寂靜，若行眼處寂靜不寂靜相，非行般若波羅蜜多；若行耳鼻舌身意處寂靜不寂靜，若行耳鼻舌身意處寂靜不寂靜相，非行般若波羅蜜多。若行眼處遠離不遠離，若行眼處遠離不遠離相，非行般若波羅蜜多；若行耳鼻舌身意處遠離不遠離，若行耳鼻舌身意處遠離不遠離相，非行般若波羅蜜多。
若行色處，若行色處相，非行般若波羅蜜多；若行聲香味觸法處，若行聲香味觸法處相，非行般若波羅蜜多。若行色處常無常，若行色處常無常相，非行般若波羅蜜多；若行聲香味觸法處常無常，若行聲香味觸法處常無常相，非行般若波羅蜜多。若行色處樂苦，若行色處樂苦相，非行般若波羅蜜多；若行聲香味觸法處樂苦，若行聲香味觸法處樂苦相，非行般若波羅蜜多。若行色處凈不凈，若行色處凈不凈相，非行般若波羅蜜多；若行聲香味觸法處凈不凈，若行聲香味觸法處凈不凈相，非行般若波羅蜜多。若行色處空不空，若行色處空不空相，非行般若波羅蜜多；若行聲香味觸法處空不空，若行聲香味觸法處空不空相，非行般若波羅蜜多。
若行色處無相有相，若行色處無相有相相，非行般若波羅蜜多；若行聲香味觸法處無相有相，若行聲香味觸法處無相有相相，非行般若波羅蜜多。若行色處無愿有愿，若行色處無愿有愿相，非行般若波羅蜜多；若行聲香味觸法處無愿有愿，若行聲香味觸法處無愿有愿相，非行般若波羅蜜多。若行色處寂靜不寂靜，若行色處寂靜不寂靜相，非行般若波羅蜜多；若行聲香味觸法處寂靜不寂靜，若行聲香味觸法處寂靜不寂靜相，非行般若波羅蜜多。若行色處遠離不遠離，若行色處遠離不遠離相，非行般若波羅蜜多；若行聲香味觸法處遠離不遠離，若行聲香味觸法處遠離不遠離相，非行般若波羅蜜多。
世尊！若菩薩摩訶薩無方便善巧修行般若波羅蜜多時，若行眼界、色界、眼識界及眼觸、眼觸為緣所生諸受，若行眼界乃至眼觸為緣所生諸受相，非行般若波羅蜜多。若行眼界、色界、眼識界及眼觸、眼觸為緣所生諸受常無常，若行眼界乃至眼觸為緣所生諸受常無常相，非行般若波羅蜜多。若行眼界、色界、眼識界及眼觸、眼觸為緣所生諸受樂苦，若行眼界乃至眼觸為緣所生諸受樂苦相，非行般若波羅蜜多。若行眼界、色界、眼識界及眼觸、眼觸為緣所生諸受我無我，若行眼界乃至眼觸為緣所生諸受我無我相，非行般若波羅蜜多。若行眼界、色界、眼識界及眼觸、眼觸為緣所生諸受凈不凈，若行眼界乃至眼觸為緣所生諸受凈不凈相，非行般若波羅蜜多。
若行眼界、色界、眼識界及眼觸、眼觸為緣所生諸受空不空，若行眼界乃至眼觸為緣所生諸受空不空相，非行般若波羅蜜多。若行眼界、色界、眼識界及眼觸、眼觸為緣所生諸受無相有相，若行眼界乃至眼觸為緣所生諸受無相有相相，非行般若波羅蜜多。若行眼界、色界、眼識界及眼觸、眼觸為緣所生諸受無愿有愿，若行眼界乃至眼觸為緣所生諸受無愿有愿相，非行般若波羅蜜多。若行眼界、色界、眼識界及眼觸、眼觸為緣所生諸受寂靜不寂靜，若行眼界乃至眼觸為緣所生諸受寂靜不寂靜相，非行般若波羅蜜多。若行眼界、色界、眼識界及眼觸、眼觸為緣所生諸受遠離不遠離，若行眼界乃至眼觸為緣所生諸受遠離不遠離相，非行般若波羅蜜多。
若行耳界、聲界、耳識界及耳觸、耳觸為緣所生諸受，若行耳界乃至耳觸為緣所生諸受相，非行般若波羅蜜多。若行耳界、聲界、耳識界及耳觸、耳觸為緣所生諸受常無常，若行耳界乃至耳觸為緣所生諸受常無常相，非行般若波羅蜜多。若行耳界、聲界、耳識界及耳觸、耳觸為緣所生諸受樂苦，若行耳界乃至耳觸為緣所生諸受樂苦相，非行般若波羅蜜多。若行耳界、聲界、耳識界及耳觸、耳觸為緣所生諸受我無我，若行耳界乃至耳觸為緣所生諸受我無我相，非行般若波羅蜜多。若行耳界、聲界、耳識界及耳觸、耳觸為緣所生諸受凈不凈，若行耳界乃至耳觸為緣所生諸受凈不凈相，非行般若波羅蜜多。
若行耳界、聲界、耳識界及耳觸、耳觸為緣所生諸受空不空，若行耳界乃至耳觸為緣所生諸受空不空相，非行般若波羅蜜多。若行耳界、聲界、耳識界及耳觸、耳觸為緣所生諸受無相有相，若行耳界乃至耳觸為緣所生諸受無相有相相，非行般若波羅蜜多。若行耳界、聲界、耳識界及耳觸、耳觸為緣所生諸受無愿有愿，若行耳界乃至耳觸為緣所生諸受無愿有愿相，非行般若波羅蜜多。若行耳界、聲界、耳識界及耳觸、耳觸為緣所生諸受寂靜不寂靜，若行耳界乃至耳觸為緣所生諸受寂靜不寂靜相，非行般若波羅蜜多。若行耳界、聲界、耳識界及耳觸、耳觸為緣所生諸受遠離不遠離，若行耳界乃至耳觸為緣所生諸受遠離不遠離相，非行般若波羅蜜多。
若行鼻界、香界、鼻識界及鼻觸、鼻觸為緣所生諸受，若行鼻界乃至鼻觸為緣所生諸受相，非行般若波羅蜜多。若行鼻界、香界、鼻識界及鼻觸、鼻觸為緣所生諸受常無常，若行鼻界乃至鼻觸為緣所生諸受常無常相，非行般若波羅蜜多。若行鼻界、香界、鼻識界及鼻觸、鼻觸為緣所生諸受樂苦，若行鼻界乃至鼻觸為緣所生諸受樂苦相，非行般若波羅蜜多。若行鼻界、香界、鼻識界及鼻觸、鼻觸為緣所生諸受我無我，若行鼻界乃至鼻觸為緣所生諸受我無我相，非行般若波羅蜜多。若行鼻界、香界、鼻識界及鼻觸、鼻觸為緣所生諸受凈不凈，若行鼻界乃至鼻觸為緣所生諸受凈不凈相，非行般若波羅蜜多。
若行鼻界、香界、鼻識界及鼻觸、鼻觸為緣所生諸受空不空，若行鼻界乃至鼻觸為緣所生諸受空不空相，非行般若波羅蜜多。若行鼻界、香界、鼻識界及鼻觸、鼻觸為緣所生諸受無相有相，若行鼻界乃至鼻觸為緣所生諸受無相有相相，非行般若波羅蜜多。若行鼻界、香界、鼻識界及鼻觸、鼻觸為緣所生諸受無愿有愿，若行鼻界乃至鼻觸為緣所生諸受無愿有愿相，非行般若波羅蜜多。若行鼻界、香界、鼻識界及鼻觸、鼻觸為緣所生諸受寂靜不寂靜，若行鼻界乃至鼻觸為緣所生諸受寂靜不寂靜相，非行般若波羅蜜多。若行鼻界、香界、鼻識界及鼻觸、鼻觸為緣所生諸受遠離不遠離，若行鼻界乃至鼻觸為緣所生諸受遠離不遠離相，非行般若波羅蜜多。
若行舌界、味界、舌識界及舌觸、舌觸為緣所生諸受，若行舌界乃至舌觸為緣所生諸受相，非行般若波羅蜜多。若行舌界、味界、舌識界及舌觸、舌觸為緣所生諸受常無常，若行舌界乃至舌觸為緣所生諸受常無常相，非行般若波羅蜜多。若行舌界、味界、舌識界及舌觸、舌觸為緣所生諸受樂苦，若行舌界乃至舌觸為緣所生諸受樂苦相，非行般若波羅蜜多。若行舌界、味界、舌識界及舌觸、舌觸為緣所生諸受我無我，若行舌界乃至舌觸為緣所生諸受我無我相，非行般若波羅蜜多。若行舌界、味界、舌識界及舌觸、舌觸為緣所生諸受凈不凈，若行舌界乃至舌觸為緣所生諸受凈不凈相，非行般若波羅蜜多。
若行舌界、味界、舌識界及舌觸、舌觸為緣所生諸受空不空，若行舌界乃至舌觸為緣所生諸受空不空相，非行般若波羅蜜多。若行舌界、味界、舌識界及舌觸、舌觸為緣所生諸受無相有相，若行舌界乃至舌觸為緣所生諸受無相有相相，非行般若波羅蜜多。若行舌界、味界、舌識界及舌觸、舌觸為緣所生諸受無愿有愿，若行舌界乃至舌觸為緣所生諸受無愿有愿相，非行般若波羅蜜多。若行舌界、味界、舌識界及舌觸、舌觸為緣所生諸受寂靜不寂靜，若行舌界乃至舌觸為緣所生諸受寂靜不寂靜相，非行般若波羅蜜多。若行舌界、味界、舌識界及舌觸、舌觸為緣所生諸受遠離不遠離，若行舌界乃至舌觸為緣所生諸受遠離不遠離相，非行般若波羅蜜多。
若行身界、觸界、身識界及身觸、身觸為緣所生諸受，若行身界乃至身觸為緣所生諸受相，非行般若波羅蜜多。若行身界、觸界、身識界及身觸、身觸為緣所生諸受常無常，若行身界乃至身觸為緣所生諸受常無常相，非行般若波羅蜜多。若行身界、觸界、身識界及身觸、身觸為緣所生諸受樂苦，若行身界乃至身觸為緣所生諸受樂苦相，非行般若波羅蜜多。若行身界、觸界、身識界及身觸、身觸為緣所生諸受我無我，若行身界乃至身觸為緣所生諸受我無我相，非行般若波羅蜜多。若行身界、觸界、身識界及身觸、身觸為緣所生諸受凈不凈，若行身界乃至身觸為緣所生諸受凈不凈相，非行般若波羅蜜多。
若行身界、觸界、身識界及身觸、身觸為緣所生諸受空不空，若行身界乃至身觸為緣所生諸受空不空相，非行般若波羅蜜多。若行身界、觸界、身識界及身觸、身觸為緣所生諸受無相有相，若行身界乃至身觸為緣所生諸受無相有相相，非行般若波羅蜜多。若行身界、觸界、身識界及身觸、身觸為緣所生諸受無愿有愿，若行身界乃至身觸為緣所生諸受無愿有愿相，非行般若波羅蜜多。若行身界、觸界、身識界及身觸、身觸為緣所生諸受寂靜不寂靜，若行身界乃至身觸為緣所生諸受寂靜不寂靜相，非行般若波羅蜜多。若行身界、觸界、身識界及身觸、身觸為緣所生諸受遠離不遠離，若行身界乃至身觸為緣所生諸受遠離不遠離相，非行般若波羅蜜多。
若行意界、法界、意識界及意觸、意觸為緣所生諸受，若行意界乃至意觸為緣所生諸受相，非行般若波羅蜜多。若行意界、法界、意識界及意觸、意觸為緣所生諸受常無常，若行意界乃至意觸為緣所生諸受常無常相，非行般若波羅蜜多。若行意界、法界、意識界及意觸、意觸為緣所生諸受樂苦，若行意界乃至意觸為緣所生諸受樂苦相，非行般若波羅蜜多。若行意界、法界、意識界及意觸、意觸為緣所生諸受我無我，若行意界乃至意觸為緣所生諸受我無我相，非行般若波羅蜜多。若行意界、法界、意識界及意觸、意觸為緣所生諸受凈不凈，若行意界乃至意觸為緣所生諸受凈不凈相，非行般若波羅蜜多。
若行意界、法界、意識界及意觸、意觸為緣所生諸受空不空，若行意界乃至意觸為緣所生諸受空不空相，非行般若波羅蜜多。若行意界、法界、意識界及意觸、意觸為緣所生諸受無相有相，若行意界乃至意觸為緣所生諸受無相有相相，非行般若波羅蜜多。若行意界、法界、意識界及意觸、意觸為緣所生諸受無愿有愿，若行意界乃至意觸為緣所生諸受無愿有愿相，非行般若波羅蜜多。若行意界、法界、意識界及意觸、意觸為緣所生諸受寂靜不寂靜，若行意界乃至意觸為緣所生諸受寂靜不寂靜相，非行般若波羅蜜多。若行意界、法界、意識界及意觸、意觸為緣所生諸受遠離不遠離，若行意界乃至意觸為緣所生諸受遠離不遠離相，非行般若波羅蜜多。
世尊！若菩薩摩訶薩無方便善巧修行般若波羅蜜多時，若行地界，若行地界相，非行般若波羅蜜多；若行水火風空識界，若行水火風空識界相，非行般若波羅蜜多。若行地界常無常，若行地界常無常相，非行般若波羅蜜多；若行水火風空識界常無常，若行水火風空識界常無常相，非行般若波羅蜜多。若行地界樂苦，若行地界樂苦相，非行般若波羅蜜多；若行水火風空識界樂苦，若行水火風空識界樂苦相，非行般若波羅蜜多。若行地界我無我，若行地界我無我相，非行般若波羅蜜多；若行水火風空識界我無我，若行水火風空識界我無我相，非行般若波羅蜜多。若行地界凈不凈，若行地界凈不凈相，非行般若波羅蜜多；若行水火風空識界凈不凈，若行水火風空識界凈不凈相，非行般若波羅蜜多。
若行地界空不空，若行地界空不空相，非行般若波羅蜜多；若行水火風空識界空不空，若行水火風空識界空不空相，非行般若波羅蜜多。若行地界無相有相，若行地界無相有相相，非行般若波羅蜜多；若行水火風空識界無相有相，若行水火風空識界無相有相相，非行般若波羅蜜多。若行地界無愿有愿，若行地界無愿有愿相，非行般若波羅蜜多；若行水火風空識界無愿有愿，若行水火風空識界無愿有愿相，非行般若波羅蜜多。若行地界寂靜不寂靜，若行地界寂靜不寂靜相，非行般若波羅蜜多；若行水火風空識界寂靜不寂靜，若行水火風空識界寂靜不寂靜相，非行般若波羅蜜多。若行地界遠離不遠離，若行地界遠離不遠離相，非行般若波羅蜜多；若行水火風空識界遠離不遠離，若行水火風空識界遠離不遠離相，非行般若波羅蜜多。