尒時，具壽善現白佛言：世尊！如我解佛所說義，菩薩摩訶薩不擐功德鎧，當知是為擐大乘鎧。何以故？以一切法自相空故。所以者何？世尊！色，色相空；受想行識，受想行識相空。眼處，眼處相空；耳鼻舌身意處，耳鼻舌身意處相空。色處，色處相空；聲香味觸法處，聲香味觸法處相空。眼界，眼界相空；色界、眼識界及眼觸、眼觸為緣所生諸受，色界乃至眼觸為緣所生諸受相空。耳界，耳界相空；聲界、耳識界及耳觸、耳觸為緣所生諸受，聲界乃至耳觸為緣所生諸受相空。鼻界，鼻界相空；香界、鼻識界及鼻觸、鼻觸為緣所生諸受，香界乃至鼻觸為緣所生諸受相空。
舌界，舌界相空；味界、舌識界及舌觸、舌觸為緣所生諸受，味界乃至舌觸為緣所生諸受相空。身界，身界相空；觸界、身識界及身觸、身觸為緣所生諸受，觸界乃至身觸為緣所生諸受相空。意界，意界相空；法界、意識界及意觸、意觸為緣所生諸受，法界乃至意觸為緣所生諸受相空。地界，地界相空；水火風空識界，水火風空識界相空。苦圣諦，苦圣諦相空；集滅道圣諦，集滅道圣諦相空。無明，無明相空；行、識、名色、六處、觸、受、愛、取、有、生、老死愁嘆苦憂惱，行乃至老死愁嘆苦憂惱相空。內空，內空相空；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，外空乃至無性自性空相空。
四靜慮，四靜慮相空；四無量、四無色定，四無量、四無色定相空。四念住，四念住相空；四正斷、四神足、五根、五力、七等覺支、八圣道支，四正斷乃至八圣道支相空。空解脫門，空解脫門相空；無相、無愿解脫門，無相、無愿解脫門相空。布施波羅蜜多，布施波羅蜜多相空；凈戒、安忍、精進、靜慮、般若波羅蜜多，凈戒乃至般若波羅蜜多相空。五眼，五眼相空；六神通，六神通相空。佛十力，佛十力相空；四無所畏、四無礙解、大慈大悲大喜大舍、十八佛不共法、一切智、道相智、一切相智，四無所畏乃至一切相智相空。菩薩，菩薩相空。擐功德鎧，擐功德鎧相空。世尊！由此因緣，菩薩摩訶薩不擐功德鎧，當知是為擐大乘鎧。
佛告善現：如是！如是！如汝所說。善現當知！一切智智無造無作，一切有情亦無造無作，菩薩摩訶薩為是事故，擐大乘鎧。
具壽善現白佛言：世尊！何因緣故，一切智智無造無作，一切有情亦無造無作，菩薩摩訶薩為是事故，擐大乘鎧？
佛言：善現！由諸作者不可得故，一切智智無造無作，一切有情亦無造無作。所以者何？善現！我非造非不造，非作非不作。何以故？我畢竟不可得故。有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者非造非不造，非作非不作。何以故？有情乃至見者畢竟不可得故。
善現！幻事非造非不造，非作非不作。何以故？幻事畢竟不可得故。夢境、像、響、光影、空花、陽焰、尋香城、變化事非造非不造，非作非不作。何以故？夢境乃至變化事畢竟不可得故。
善現！色非造非不造，非作非不作。何以故？色畢竟不可得故。受想行識非造非不造，非作非不作。何以故？受想行識畢竟不可得故。
善現！眼處非造非不造，非作非不作。何以故？眼處畢竟不可得故。耳鼻舌身意處非造非不造，非作非不作。何以故？耳鼻舌身意處畢竟不可得故。
善現！色處非造非不造，非作非不作。何以故？色處畢竟不可得故。聲香味觸法處非造非不造，非作非不作。何以故？聲香味觸法處畢竟不可得故。
善現！眼界非造非不造，非作非不作。何以故？眼界畢竟不可得故。色界、眼識界及眼觸、眼觸為緣所生諸受非造非不造，非作非不作。何以故？色界乃至眼觸為緣所生諸受畢竟不可得故。
善現！耳界非造非不造，非作非不作。何以故？耳界畢竟不可得故。聲界、耳識界及耳觸、耳觸為緣所生諸受非造非不造，非作非不作。何以故？聲界乃至耳觸為緣所生諸受畢竟不可得故。
善現！鼻界非造非不造，非作非不作。何以故？鼻界畢竟不可得故。香界、鼻識界及鼻觸、鼻觸為緣所生諸受非造非不造，非作非不作。何以故？香界乃至鼻觸為緣所生諸受畢竟不可得故。
善現！舌界非造非不造，非作非不作。何以故？舌界畢竟不可得故。味界、舌識界及舌觸、舌觸為緣所生諸受非造非不造，非作非不作。何以故？味界乃至舌觸為緣所生諸受畢竟不可得故。
善現！身界非造非不造，非作非不作。何以故？身界畢竟不可得故。觸界、身識界及身觸、身觸為緣所生諸受非造非不造，非作非不作。何以故？觸界乃至身觸為緣所生諸受畢竟不可得故。
善現！意界非造非不造，非作非不作。何以故？意界畢竟不可得故。法界、意識界及意觸、意觸為緣所生諸受非造非不造，非作非不作。何以故？法界乃至意觸為緣所生諸受畢竟不可得故。
善現！地界非造非不造，非作非不作。何以故？地界畢竟不可得故。水火風空識界非造非不造，非作非不作。何以故？水火風空識界畢竟不可得故。
善現！苦圣諦非造非不造，非作非不作。何以故？苦圣諦畢竟不可得故。集滅道圣諦非造非不造，非作非不作。何以故？集滅道圣諦畢竟不可得故。
善現！無明非造非不造，非作非不作。何以故？無明畢竟不可得故。行、識、名色、六處、觸、受、愛、取、有、生、老死愁嘆苦憂惱非造非不造，非作非不作。何以故？行乃至老死愁嘆苦憂惱畢竟不可得故。
善現！內空非造非不造，非作非不作。何以故？內空畢竟不可得故。外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空非造非不造，非作非不作。何以故？外空乃至無性自性空畢竟不可得故。
善現！四靜慮非造非不造，非作非不作。何以故？四靜慮畢竟不可得故。四無量、四無色定非造非不造，非作非不作。何以故？四無量、四無色定畢竟不可得故。
善現！四念住非造非不造，非作非不作。何以故？四念住畢竟不可得故。四正斷、四神足、五根、五力、七等覺支、八圣道支非造非不造，非作非不作。何以故？四正斷乃至八圣道支畢竟不可得故。
善現！空解脫門非造非不造，非作非不作。何以故？空解脫門畢竟不可得故。無相、無愿解脫門非造非不造，非作非不作。何以故？無相、無愿解脫門畢竟不可得故。
善現！布施波羅蜜多非造非不造，非作非不作。何以故？布施波羅蜜多畢竟不可得故。凈戒、安忍、精進、靜慮、般若波羅蜜多非造非不造，非作非不作。何以故？凈戒乃至般若波羅蜜多畢竟不可得故。
善現！五眼非造非不造，非作非不作。何以故？五眼畢竟不可得故。六神通非造非不造，非作非不作。何以故？六神通畢竟不可得故。
善現！佛十力非造非不造，非作非不作。何以故？佛十力畢竟不可得故。四無所畏、四無礙解、大慈大悲大喜大舍、十八佛不共法、一切智、道相智、一切相智非造非不造，非作非不作。何以故？四無所畏乃至一切相智畢竟不可得故。
善現！真如非造非不造，非作非不作。何以故？真如畢竟不可得故。法界、法性、不虛妄性、不變異性、平等性、離生性、法定、法住、實際非造非不造，非作非不作。何以故？法界乃至實際畢竟不可得故。
善現！菩薩非造非不造，非作非不作。何以故？菩薩畢竟不可得故。
善現！如來應正等覺非造非不造，非作非不作。何以故？如來應正等覺畢竟不可得故。
善現！由是因緣，一切智智無造無作，一切有情亦無造無作，菩薩摩訶薩為是事故，擐大乘鎧。善現！由此義故，菩薩摩訶薩不擐功德鎧，當知是為擐大乘鎧。
尒時，具壽善現白佛言：世尊！如我解佛所說義，色無縛無解，受想行識無縛無解。何以故？世尊！色性無所有故，無縛無解；受想行識性無所有故，無縛無解。色性遠離故，無縛無解；受想行識性遠離故，無縛無解。色性寂靜故，無縛無解；受想行識性寂靜故，無縛無解。色性空故，無縛無解；受想行識性空故，無縛無解。色性無相故，無縛無解；受想行識性無相故，無縛無解。色性無愿故，無縛無解；受想行識性無愿故，無縛無解。色性無生故，無縛無解；受想行識性無生故，無縛無解。色性無滅故，無縛無解；受想行識性無滅故，無縛無解。色性無染故，無縛無解；受想行識性無染故，無縛無解。色性無凈故，無縛無解；受想行識性無凈故，無縛無解。
世尊！眼處無縛無解，耳鼻舌身意處無縛無解。何以故？世尊！眼處性無所有故，無縛無解；耳鼻舌身意處性無所有故，無縛無解。眼處性遠離故，無縛無解；耳鼻舌身意處性遠離故，無縛無解。眼處性寂靜故，無縛無解；耳鼻舌身意處性寂靜故，無縛無解。眼處性空故，無縛無解；耳鼻舌身意處性空故，無縛無解。眼處性無相故，無縛無解；耳鼻舌身意處性無相故，無縛無解。眼處性無愿故，無縛無解；耳鼻舌身意處性無愿故，無縛無解。眼處性無生故，無縛無解；耳鼻舌身意處性無生故，無縛無解。眼處性無滅故，無縛無解；耳鼻舌身意處性無滅故，無縛無解。眼處性無染故，無縛無解；耳鼻舌身意處性無染故，無縛無解。眼處性無凈故，無縛無解；耳鼻舌身意處性無凈故，無縛無解。
世尊！色處無縛無解，聲香味觸法處無縛無解。何以故？世尊！色處性無所有故，無縛無解；聲香味觸法處性無所有故，無縛無解。色處性遠離故，無縛無解；聲香味觸法處性遠離故，無縛無解。色處性寂靜故，無縛無解；聲香味觸法處性寂靜故，無縛無解。色處性空故，無縛無解；聲香味觸法處性空故，無縛無解。色處性無相故，無縛無解；聲香味觸法處性無相故，無縛無解。色處性無愿故，無縛無解；聲香味觸法處性無愿故，無縛無解。色處性無生故，無縛無解；聲香味觸法處性無生故，無縛無解。色處性無滅故，無縛無解；聲香味觸法處性無滅故，無縛無解。色處性無染故，無縛無解；聲香味觸法處性無染故，無縛無解。色處性無凈故，無縛無解；聲香味觸法處性無凈故，無縛無解。
世尊！眼界無縛無解，色界、眼識界及眼觸、眼觸為緣所生諸受無縛無解。何以故？世尊！眼界性無所有故，無縛無解；色界、眼識界及眼觸、眼觸為緣所生諸受性無所有故，無縛無解。眼界性遠離故，無縛無解；色界乃至眼觸為緣所生諸受性遠離故，無縛無解。眼界性寂靜故，無縛無解；色界乃至眼觸為緣所生諸受性寂靜故，無縛無解。眼界性空故，無縛無解；色界乃至眼觸為緣所生諸受性空故，無縛無解。眼界性無相故，無縛無解；色界乃至眼觸為緣所生諸受性無相故，無縛無解。眼界性無愿故，無縛無解；色界乃至眼觸為緣所生諸受性無愿故，無縛無解。眼界性無生故，無縛無解；色界乃至眼觸為緣所生諸受性無生故，無縛無解。眼界性無滅故，無縛無解；色界乃至眼觸為緣所生諸受性無滅故，無縛無解。眼界性無染故，無縛無解；色界乃至眼觸為緣所生諸受性無染故，無縛無解。眼界性無凈故，無縛無解；色界乃至眼觸為緣所生諸受性無凈故，無縛無解。
世尊！耳界無縛無解，聲界、耳識界及耳觸、耳觸為緣所生諸受無縛無解。何以故？世尊！耳界性無所有故，無縛無解；聲界、耳識界及耳觸、耳觸為緣所生諸受性無所有故，無縛無解。耳界性遠離故，無縛無解；聲界乃至耳觸為緣所生諸受性遠離故，無縛無解。耳界性寂靜故，無縛無解；聲界乃至耳觸為緣所生諸受性寂靜故，無縛無解。耳界性空故，無縛無解；聲界乃至耳觸為緣所生諸受性空故，無縛無解。耳界性無相故，無縛無解；聲界乃至耳觸為緣所生諸受性無相故，無縛無解。耳界性無愿故，無縛無解；聲界乃至耳觸為緣所生諸受性無愿故，無縛無解。耳界性無生故，無縛無解；聲界乃至耳觸為緣所生諸受性無生故，無縛無解。耳界性無滅故，無縛無解；聲界乃至耳觸為緣所生諸受性無滅故，無縛無解。耳界性無染故，無縛無解；聲界乃至耳觸為緣所生諸受性無染故，無縛無解。耳界性無凈故，無縛無解；聲界乃至耳觸為緣所生諸受性無凈故，無縛無解。
世尊！鼻界無縛無解，香界、鼻識界及鼻觸、鼻觸為緣所生諸受無縛無解。何以故？世尊！鼻界性無所有故，無縛無解；香界、鼻識界及鼻觸、鼻觸為緣所生諸受性無所有故，無縛無解。鼻界性遠離故，無縛無解；香界乃至鼻觸為緣所生諸受性遠離故，無縛無解。鼻界性寂靜故，無縛無解；香界乃至鼻觸為緣所生諸受性寂靜故，無縛無解。鼻界性空故，無縛無解；香界乃至鼻觸為緣所生諸受性空故，無縛無解。鼻界性無相故，無縛無解；香界乃至鼻觸為緣所生諸受性無相故，無縛無解。鼻界性無愿故，無縛無解；香界乃至鼻觸為緣所生諸受性無愿故，無縛無解。鼻界性無生故，無縛無解；香界乃至鼻觸為緣所生諸受性無生故，無縛無解。鼻界性無滅故，無縛無解；香界乃至鼻觸為緣所生諸受性無滅故，無縛無解。鼻界性無染故，無縛無解；香界乃至鼻觸為緣所生諸受性無染故，無縛無解。鼻界性無凈故，無縛無解；香界乃至鼻觸為緣所生諸受性無凈故，無縛無解。
世尊！舌界無縛無解，味界、舌識界及舌觸、舌觸為緣所生諸受無縛無解。何以故？世尊！舌界性無所有故，無縛無解；味界、舌識界及舌觸、舌觸為緣所生諸受性無所有故，無縛無解。舌界性遠離故，無縛無解；味界乃至舌觸為緣所生諸受性遠離故，無縛無解。舌界性寂靜故，無縛無解；味界乃至舌觸為緣所生諸受性寂靜故，無縛無解。舌界性空故，無縛無解；味界乃至舌觸為緣所生諸受性空故，無縛無解。舌界性無相故，無縛無解；味界乃至舌觸為緣所生諸受性無相故，無縛無解。舌界性無愿故，無縛無解；味界乃至舌觸為緣所生諸受性無愿故，無縛無解。舌界性無生故，無縛無解；味界乃至舌觸為緣所生諸受性無生故，無縛無解。舌界性無滅故，無縛無解；味界乃至舌觸為緣所生諸受性無滅故，無縛無解。舌界性無染故，無縛無解；味界乃至舌觸為緣所生諸受性無染故，無縛無解。舌界性無凈故，無縛無解；味界乃至舌觸為緣所生諸受性無凈故，無縛無解。
世尊！身界無縛無解，觸界、身識界及身觸、身觸為緣所生諸受無縛無解。何以故？世尊！身界性無所有故，無縛無解；觸界、身識界及身觸、身觸為緣所生諸受性無所有故，無縛無解。身界性遠離故，無縛無解；觸界乃至身觸為緣所生諸受性遠離故，無縛無解。身界性寂靜故，無縛無解；觸界乃至身觸為緣所生諸受性寂靜故，無縛無解。身界性空故，無縛無解；觸界乃至身觸為緣所生諸受性空故，無縛無解。身界性無相故，無縛無解；觸界乃至身觸為緣所生諸受性無相故，無縛無解。身界性無愿故，無縛無解；觸界乃至身觸為緣所生諸受性無愿故，無縛無解。身界性無生故，無縛無解；觸界乃至身觸為緣所生諸受性無生故，無縛無解。身界性無滅故，無縛無解；觸界乃至身觸為緣所生諸受性無滅故，無縛無解。身界性無染故，無縛無解；觸界乃至身觸為緣所生諸受性無染故，無縛無解。身界性無凈故，無縛無解；觸界乃至身觸為緣所生諸受性無凈故，無縛無解。
世尊！意界無縛無解，法界、意識界及意觸、意觸為緣所生諸受無縛無解。何以故？世尊！意界性無所有故，無縛無解；法界、意識界及意觸、意觸為緣所生諸受性無所有故，無縛無解。意界性遠離故，無縛無解；法界乃至意觸為緣所生諸受性遠離故，無縛無解。意界性寂靜故，無縛無解；法界乃至意觸為緣所生諸受性寂靜故，無縛無解。意界性空故，無縛無解；法界乃至意觸為緣所生諸受性空故，無縛無解。意界性無相故，無縛無解；法界乃至意觸為緣所生諸受性無相故，無縛無解。意界性無愿故，無縛無解；法界乃至意觸為緣所生諸受性無愿故，無縛無解。意界性無生故，無縛無解；法界乃至意觸為緣所生諸受性無生故，無縛無解。意界性無滅故，無縛無解；法界乃至意觸為緣所生諸受性無滅故，無縛無解。意界性無染故，無縛無解；法界乃至意觸為緣所生諸受性無染故，無縛無解。意界性無凈故，無縛無解；法界乃至意觸為緣所生諸受性無凈故，無縛無解。
世尊！地界無縛無解，水火風空識界無縛無解。何以故？世尊！地界性無所有故，無縛無解；水火風空識界性無所有故，無縛無解。地界性遠離故，無縛無解；水火風空識界性遠離故，無縛無解。地界性寂靜故，無縛無解；水火風空識界性寂靜故，無縛無解。地界性空故，無縛無解；水火風空識界性空故，無縛無解。地界性無相故，無縛無解；水火風空識界性無相故，無縛無解。地界性無愿故，無縛無解；水火風空識界性無愿故，無縛無解。地界性無生故，無縛無解；水火風空識界性無生故，無縛無解。地界性無滅故，無縛無解；水火風空識界性無滅故，無縛無解。地界性無染故，無縛無解；水火風空識界性無染故，無縛無解。地界性無凈故，無縛無解；水火風空識界性無凈故，無縛無解。
世尊！苦圣諦無縛無解，集滅道圣諦無縛無解。何以故？世尊！苦圣諦性無所有故，無縛無解；集滅道圣諦性無所有故，無縛無解。苦圣諦性遠離故，無縛無解；集滅道圣諦性遠離故，無縛無解。苦圣諦性寂靜故，無縛無解；集滅道圣諦性寂靜故，無縛無解。苦圣諦性空故，無縛無解；集滅道圣諦性空故，無縛無解。苦圣諦性無相故，無縛無解；集滅道圣諦性無相故，無縛無解。苦圣諦性無愿故，無縛無解；集滅道圣諦性無愿故，無縛無解。苦圣諦性無生故，無縛無解；集滅道圣諦性無生故，無縛無解。苦圣諦性無滅故，無縛無解；集滅道圣諦性無滅故，無縛無解。苦圣諦性無染故，無縛無解；集滅道圣諦性無染故，無縛無解。苦圣諦性無凈故，無縛無解；集滅道圣諦性無凈故，無縛無解。
世尊！無明無縛無解，行、識、名色、六處、觸、受、愛、取、有、生、老死愁嘆苦憂惱無縛無解。何以故？世尊！無明性無所有故，無縛無解；行、識、名色、六處、觸、受、愛、取、有、生、老死愁嘆苦憂惱性無所有故，無縛無解。無明性遠離故，無縛無解；行乃至老死愁嘆苦憂惱性遠離故，無縛無解。無明性寂靜故，無縛無解；行乃至老死愁嘆苦憂惱性寂靜故，無縛無解。無明性空故，無縛無解；行乃至老死愁嘆苦憂惱性空故，無縛無解。無明性無相故，無縛無解；行乃至老死愁嘆苦憂惱性無相故，無縛無解。無明性無愿故，無縛無解；行乃至老死愁嘆苦憂惱性無愿故，無縛無解。無明性無生故，無縛無解；行乃至老死愁嘆苦憂惱性無生故，無縛無解。無明性無滅故，無縛無解；行乃至老死愁嘆苦憂惱性無滅故，無縛無解。無明性無染故，無縛無解；行乃至老死愁嘆苦憂惱性無染故，無縛無解。無明性無凈故，無縛無解；行乃至老死愁嘆苦憂惱性無凈故，無縛無解。
世尊！內空無縛無解，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無縛無解。何以故？世尊！內空性無所有故，無縛無解；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空性無所有故，無縛無解。內空性遠離故，無縛無解；外空乃至無性自性空性遠離故，無縛無解。內空性寂靜故，無縛無解；外空乃至無性自性空性寂靜故，無縛無解。內空性空故，無縛無解；外空乃至無性自性空性空故，無縛無解。內空性無相故，無縛無解；外空乃至無性自性空性無相故，無縛無解。內空性無愿故，無縛無解；外空乃至無性自性空性無愿故，無縛無解。內空性無生故，無縛無解；外空乃至無性自性空性無生故，無縛無解。內空性無滅故，無縛無解；外空乃至無性自性空性無滅故，無縛無解。內空性無染故，無縛無解；外空乃至無性自性空性無染故，無縛無解。內空性無凈故，無縛無解；外空乃至無性自性空性無凈故，無縛無解。
世尊！四靜慮無縛無解，四無量、四無色定無縛無解。何以故？世尊！四靜慮性無所有故，無縛無解；四無量、四無色定性無所有故，無縛無解。四靜慮性遠離故，無縛無解；四無量、四無色定性遠離故，無縛無解。四靜慮性寂靜故，無縛無解；四無量、四無色定性寂靜故，無縛無解。四靜慮性空故，無縛無解；四無量、四無色定性空故，無縛無解。四靜慮性無相故，無縛無解；四無量、四無色定性無相故，無縛無解。四靜慮性無愿故，無縛無解；四無量、四無色定性無愿故，無縛無解。四靜慮性無生故，無縛無解；四無量、四無色定性無生故，無縛無解。四靜慮性無滅故，無縛無解；四無量、四無色定性無滅故，無縛無解。四靜慮性無染故，無縛無解；四無量、四無色定性無染故，無縛無解。四靜慮性無凈故，無縛無解；四無量、四無色定性無凈故，無縛無解。
世尊！四念住無縛無解，四正斷、四神足、五根、五力、七等覺支、八圣道支無縛無解。何以故？世尊！四念住性無所有故，無縛無解；四正斷、四神足、五根、五力、七等覺支、八圣道支性無所有故，無縛無解。四念住性遠離故，無縛無解；四正斷乃至八圣道支性遠離故，無縛無解。四念住性寂靜故，無縛無解；四正斷乃至八圣道支性寂靜故，無縛無解。四念住性空故，無縛無解；四正斷乃至八圣道支性空故，無縛無解。四念住性無相故，無縛無解；四正斷乃至八圣道支性無相故，無縛無解。四念住性無愿故，無縛無解；四正斷乃至八圣道支性無愿故，無縛無解。四念住性無生故，無縛無解；四正斷乃至八圣道支性無生故，無縛無解。四念住性無滅故，無縛無解；四正斷乃至八圣道支性無滅故，無縛無解。四念住性無染故，無縛無解；四正斷乃至八圣道支性無染故，無縛無解。四念住性無凈故，無縛無解；四正斷乃至八圣道支性無凈故，無縛無解。
世尊！空解脫門無縛無解，無相、無愿解脫門無縛無解。何以故？世尊！空解脫門性無所有故，無縛無解；無相、無愿解脫門性無所有故，無縛無解。空解脫門性遠離故，無縛無解；無相、無愿解脫門性遠離故，無縛無解。空解脫門性寂靜故，無縛無解；無相、無愿解脫門性寂靜故，無縛無解。空解脫門性空故，無縛無解；無相、無愿解脫門性空故，無縛無解。空解脫門性無相故，無縛無解；無相、無愿解脫門性無相故，無縛無解。空解脫門性無愿故，無縛無解；無相、無愿解脫門性無愿故，無縛無解。空解脫門性無生故，無縛無解；無相、無愿解脫門性無生故，無縛無解。空解脫門性無滅故，無縛無解；無相、無愿解脫門性無滅故，無縛無解。空解脫門性無染故，無縛無解；無相、無愿解脫門性無染故，無縛無解。空解脫門性無凈故，無縛無解；無相、無愿解脫門性無凈故，無縛無解。