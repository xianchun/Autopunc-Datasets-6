迦維羅衛國城中，有釋種長者子，名差摩竭，行詣佛所，白佛言：菩薩何行？疾得無上正真之道，普具三十二相。從一佛國，到一佛國。臨壽終時，其心不亂。所生不墮八難之處，常知去來之事。悉成諸法，周滿達事。知一切法，無所罣礙。信解空行，得不起法忍。以至心欲作沙門，未曾犯戒，不樂居處。佛為說菩薩忍辱、布施等行，終言無我無人，諸法如化。是時，差摩竭得不起法忍。五百比邱及五百清信士、二十五清信女，皆得住不退轉地。壽終悉當生於西方無量佛清凈國，常護持無數佛法，教化成就一切人民，使不退轉。如是無極沙邊劫，當於此土以次作佛。
闕公則者，趙人也。晉武帝時，居於洛陽，蕭然恬放，日常誦正法華經。既卒，其友為設會於白馬寺。至夕轉經，忽聞空中有聲，仰見一人，形色光麗，曰：我闕公則也，生西方安樂世界，與諸上人來此聽經。堂中人共見之。
有汲郡衛士度者，受業於公則。其母常飯僧。是日將中，忽空中下鉢，正落母前，諦視之，乃公則常所用鉢也，有飯滿中，其香充堂，食者七日不饑。支道林為之贊曰：大哉闕公！歆虛納靈，神化西域，跡應東京，徘徊霄墟，流響耀形。豈欽一贊，示以匪冥？
張野，字萊民，尋陽人也。性孝友，田宅悉推與弟，甘苦與九族共之。州郡屢辟不應，朝命拜散騎常侍，亦不就。入廬山白蓮社，為遠公門人。義熙十四年，與家人別，入室端坐而逝。年六十九。
張詮，字秀實，野之族子也。尚情高逸，好古樂道，荷鋤力田，帶經不釋。以散騎常侍徵，不起；庾悅薦為尋陽令，亦不應。已而入廬山，依遠公研窮佛經，深有悟入。宋景平元年，西向念佛，無疾而卒。年六十五。
何曇遠，廬江人，宋御史中丞萬壽之子也。少奉法，持菩薩戒。年十八，居父喪，哀毀成疾，遂歸心凈土。請僧數人於家，懺悔宿業，久而益虔。一夕，轉經竟，眾僧已眠，曇遠忽自歌誦，僧異而問之，曰：見佛身黃金色，光丈余自西而至，幡華翼從，充滿虛空。佛熙怡微人女子，絕不見其面。每夜五更起，擊大木魚，高聲唱阿彌陀佛。其舍旁有屠兒，每聞木魚聲，即起屠豕。一日，遲起，恚而責其妻。妻曰：爾不聞彼道人日打木魚念佛邪？自不知罪，乃責我，何也？屠兒愕然，即折刀不復屠。一時，屠兒從而徙業者甚眾。
原與棲霞云谷禪師善，結西方社。憨山清公一日至棲霞寺，望見一道者，閑閑如孤鶴。即之，其目不瞬，脫若遺世。已而入殿門，禮舍利塔，瞻拜良久，塔頂忽現五色光，赭如寶錯。清公異之，以語云谷。云谷曰：此寶幢也，方作西方觀耳。
頃之，示微疾，請名僧數人相對唱佛號。已而內人走報曰：滿宅聞蓮華香。眾驚喜，原恬然如平時，徐語僧曰：我坐蓮華中半月余，見彌陀法身遍虛空世界，世界皆金色。佛視我微笑而挈我，又以袈裟覆我。我決定往西方矣。諸子涕泣請曰：父即往，奈兒輩何？原笑曰：汝將謂我生邪？死邪？而獨不觀於日乎？日出於東，而沒於西，是果沒乎？遂克期沐浴更衣，端坐而逝，蓮香三日始歇。
朱元正，海鹽諸生也。平生有志圣學，律身甚嚴。年六十余，深入禪悅，居宅後敝屋中閉關，不問家事。每日晨誦法華經一卷，日過中則靜坐。其門人陳則梁訪之，曰：先生年高，盍少開酒禁？元正曰：子謂我須調養血氣邪？不知我於生死已畫得斷。則梁竦然。
其年七月，語其子曰：吾在此無事，可行矣。問：何處去？曰：西方去。子及孫固留。至十二月朔，示微疾，不食，家人蒼黃治殮具。元正曰：勿忙，此後八日半夜事也。
及期，端坐欲逝，復曰：吾生平秋毫不負人，今冬舍後匠人為我平後門一片地，欲待明年元日便老人出關行步，其好意未報。因取紙作詩謝之，寂然而逝。時方雞鳴，預戒家人：臨行勿令婦女來，過二、三時乃來，來亦勿哭。比天明，眷屬至皆哭，元正復張目搖頭，令婦女去，去盡乃瞑。
周廷璋，號楚峰，云南人也。生於正德嘉靖間。為人淳樸，治家不計有無，有輒散之貧者。人與之語，輒笑。或謔之，詈辱之，亦笑而已。素向佛法，晨起必誦金剛、彌陀、觀音諸經各一卷，充然自得，曰：吾不離日用，不涉貪愛，如是而已。
年八十七，以清明日上冢，決辭祖考。還謂其婦曰：吾將行矣。彌陀迎我，觀音、勢至俱來也。已而曰：觀音謂我絕葷五日，可西行。遂日食一粥一蔬。至期，沐而冠，令子弟誦七如來名，而已誦經，既畢，端坐而逝。翼日，有香發於體，貌如生。
程見山，以字傳，遺其名。天性孝友。少為賈，已而棄去，家居精研佛理，禮誦有定程，雖冗不廢。晚年益靜默，日以禪觀為業。疾革，家人方蒼黃，見山云：汝等無出聲，我方澄念，以西方為歸。平時所愿，今克從矣。遂卒。年七十六。
張守約，浙江秀水縣人。貧而好施，倡諸同志廣行利益事，以百千種計。晚乃盡謝世事，一蔬一飯，日誦西方佛名。嘗擬寒山詩三百首，激勸緇素，一以凈土為歸。
一云：凈土大法門，彌陀大愿力，千生萬劫來，今朝始識得。當生難遭想，慎勿更錯失，念佛求往生，貴在心專一。
一云：物外寄閑身，諸緣任運歇，不染半默塵，唯念一聲佛。性使軟如綿，心要硬如鐵，肯作無益事，水底去撈月。
一云：昨日入蓮社，口佛心亦佛；今日火宅中，事雜念亦雜。若非根器深，未免塵勞汨，是以古哲人，山中修凈業。
一云：上品見佛速，下品見佛遲，雖有遲速異，終無退轉時。參禪病著相，念佛貴斷疑，實實有凈土，實實有蓮池。
一云：七十古來稀，前面無多日，急急辨盤纏，猶恐來不及。橫也任他橫，直也任他直，安得閑工夫，與之分皂白？
妻陶氏，自歸守約，亦課誦無間。守約詣普陀禮大士，陶氏謂二子曰：吾平日參是心作佛，至今始悟娑婆緣盡，吾其行矣。克期，端坐而逝。次日，守約歸，成殮。俄而棺上出青蓮華，其數五。
莊廣還，字復真，嘉興桐鄉人。少為儒，已而學醫。年四十余，頗厭世事，遂從事養生術。久之致疾，乃喟然曰：吾獨不能為天地間一閑人乎？遂構小園，疊石樹華木，嘯歌其中。一日，睹華開落，悟身無常，即毀園，閉關坐禪，取金剛諸經誦之。
偶出游杭州，遇一翁，與之語學佛，翁曰：子學佛，誰所師？曰：未也。翁曰：子不讀柳子厚服氣書乎？云棲有蓮池禪師者，近在此，盍往師之？應曰：諾。遂徒步詣云棲，謁蓮池。蓮池授以念佛法，遂受五戒。歸家日課阿彌陀佛五萬聲。未半載，心地寂然。
年八十，再詣云棲受菩薩戒，歸老於家。居常病其鄉人不知正法，多宗邪教，閱凈土諸經論，掇其語要，名曰凈土資糧集，以導眾信。鄉人從而化焉。
鮑宗肇，字性泉，紹興山陰人。家世信佛。宗肇既冠，斷葷酒，能覆誦法華、楞嚴二經，每日一周。其父命鬻楮於嘉興，怒其折閱，罰之跪。良久起，則已默轉楞嚴竟矣。嘗從紫柏、散木諸老師游。晚而歸心云棲，篤志凈業，兼肆力於方山合論、永明宗鏡錄諸書，信解通利，自號天鼓居士，著書曰天樂鳴空。臨終囑其子治齋，邀法侶王季常等緇衣數人至，同聲誦西方佛號。日西時，忽合掌謝眾曰：與諸君永別矣。遂趺坐而化。
莊嚴，字平叔，松江華亭人。深達佛法，導諸同事。衣履所余，常以施人。家有一子一壻，視之泊如也。閑作詩及小詞，皆清遠有致。嘗調滿庭芳一闋云：
六十余年，片時春夢，覺來剛熟黃粱。浮華幻影，有甚好風光？冷眼輕輕覷破，急翻身蹬斷絲韁。兒孫戲從他搬演，何必看終場。青山茅一把，殘生活計，別作商量。但隨緣消遣，洗鉢焚香。先送心歸極樂，恣逍遙，寶樹清涼。堪悲也，回頭望處，業海正茫茫。
天啟四年，卒於其友胡子灝之園。崑山王弱生錄其詞，以為數年中所見學道人，以平叔為第一也。
黃承惠，字元孚，杭州錢塘人。為人耿介，不合俗，不能治生產。事大母每盡孝。好施與，鄰人寒無衣者，解衣衣之；無食者，傾其囊中錢與之。妻弟聞啟初，奇其清苦，導往云棲宏公所，以弟子禮見，宏公名之曰凈明。其後得嘔血疾，積三歲弗瘳，且亟。啟初教之念佛，承惠方苦痛，弗省。啟初厲聲曰：汝眼光墮地，即今知痛者，畢竟落在何處？承惠悚然，曰：將奈何？啟初曰：莫如念佛。承惠曰：爾教我念自性彌陀邪？念極樂彌陀邪？啟初曰：汝將謂有二邪？承惠遽有省。
請慧文法師至，設佛像，為說凈土因緣。承惠欣然，請法師為剃發，受沙彌戒。屏家屬，唱佛號，默轉蓮華經七日，家人皆聞蓮華香。忽微笑說偈曰：
一物不將來，一物不將去。
高山頂上一輪秋，此是本來真實意。
乃命家人治齋供佛，請僧唱佛號。讀云棲，至云阿彌陀佛放光接引，垂手提攜，歡然起坐，諦觀佛像而逝。
聞啟初，字子與，法名大。與承惠同鄉里。少善病，志欲出生死，乃往云棲受念佛法門。云棲示寂，憨山清公來吊，啟初作禮白言：愿薙發為弟子。清公曰：佛性四大不能拘，豈毛發能為礙乎？況子有親在，未可也。啟初乃已。
俄而疾作，啟初曰：吾當直往西方耳，疾無傷也。及疾甚，神志瞀亂，不能自持，大懼，亟命家人請僧至，唱佛號。越一日，瞀亂如故，復瞿然曰：生死根株，非他人所能拔也。立起，盥沐著衣，對佛焚香煉臂，哀苦懺悔，徹夜無少倦。及還坐，神安志定，凈土現前，乃薙發披袈裟，別眾而逝。憨山清公聞而嘆曰：勇哉聞生！其可謂烈丈夫矣！
沈咸，字稚咸，吳江人。少穎異，弱冠補諸生。性純孝，父母相繼歿，哀毀骨立。偶閱彌陀、楞嚴諸大乘經，有省。參謁云棲大師歸，乃除葷腥，屏居邑之水西庵，專修凈土，日誦佛號五萬聲，寒暑無間。復莊書楞嚴經以薦母。嘗與僧淵監結凈土會，邑中人多從而化焉。忽一日，謂其子婦曰：吾世緣已盡，西方佛來接引，吾隨之歸矣。頃之，面西趺坐而逝。時萬歷三十九年也。
子宏，亦修凈業，嘗血書金剛經。
朱鷺，字白民，吳江諸生也。少有俊才。親亡，棄諸生，學長生術。已而參云棲宏公，探求法要。宏公化去，鷺因禮塔，作偈曰：
我昔初謁師，問參禪念佛，
可用融通得？師答隨口出，
若然是兩物，用得融通著。
快哉此一語！令人心膽悅，
時時舉向人，諸方遍傳說。
念佛人無盡，是指亦無盡，
靈山會未散，蓮池舌長活。
短偈作供養，合掌無縫塔。
與王在公同游徑山，辟一軒居之，閱般若經。晚居蘇州蓮華峰下，偕山僧修念佛三昧，自號西空居士。年八十，作辭世偈，沐浴更衣而逝。
云棲法匯、吳江志、憨山夢游集吳瞻樓，遺其名，太倉人。晚年以家事付二子，篤修凈土，一意西邁。日持佛號萬聲，誦大小彌陀經及往生咒，兼作西方觀，不雜余業。閱十二年如一日，西方圣境，累見目前，床前時涌白蓮華，大如臼，童稚皆見之。年七十余，怡然坐脫。子孫以事佛世其家焉。
吳鳴珙，字叔寶，太倉人。家素饒，好施，然不甚通佛法。年六十余，忽別眾沐浴，延隆福寺印初法師授三皈五戒，大呼出去者再，合掌逝矣。頃復開目語人曰：吾才發永絕塵世愿，勇猛念阿彌陀佛，蓮華世界忽已現前。自省平日何善？乃獲此報。傳語諸公，各須努力。言訖，索水自照，恍悟曰：今生吳叔寶，前生徐和尚。復大呼快哉而逝，異香發於室。
王醇，字先民，揚州人。遍游吳越山水，參一雨禪師，受優婆塞戒。居山日誦蓮華經。已而歸揚州，居慈云庵，虔修凈業，顏其居曰寶蕊棲。臨終，預知時至，結跏趺坐，請僧環誦佛名而逝。
陳至善，字用拙，常熟人。孩時聞祖母誦佛號，啼輒止。既入塾，讀論語，至朝聞道，夕死可矣，入問母曰：人死安歸？母不能答。以告其父，父曰：汝意云何？至善曰：欲知生死，其必聞道乎？父曰：是兒他日定入無生法。
及長，聞云棲之風，慕之，篤志凈業，放諸生命。有寂公者，嗣法云棲，已而結茅藤溪，至善為募金構禪院。一日，寂公夢至善緇衣黃絳，含笑言別，亟走視之，見至善方誦佛號，右脅而逝。
張光緯，字次民，無錫人。年十四，補諸生。明亡，棄舉業，家居課生徒。年五十余，妻子盡喪，孑然獨處，因究心內典，自號息廬居士。奉云棲之教，所著文率以凈土為歸，日課佛名萬計，兼觀佛像。每夕禮佛，雙燈結華，或如珠，或如粟，或如瓔珞，如鬘云。
一夕，左燈忽現蓮華，有佛跏趺其上，峨峨金容相好畢具，良久方滅。光緯拜吁，愿得再見。越三日夕，左燈之上現佛立像，右燈之上亦涌蓮華，佛斜坐其上，家人咸見之。
光緯受優婆塞戒，尤以戒殺為第一義，一蚊一蟻咸所護念。晚而長齋，祭先祀神悉用菜果。食飲無所擇，有珍味輒以餉人。冬夏一冠，二十年不易也。
年七十三時，自為終制，不受人吊，不立木主，殯不過七七。自謂無營無戀，無瞋恚，泊然待盡而已。未幾卒，有凈土剩言刻行於世。其三篇，尤切於學者。略言：
經云：執持名號，一心不亂。執持云者，若可把捉而非把捉，儒家所謂拳拳服膺，朱子訓以恭敬奉持者是。下文弗失，便是不亂義。儒家又言顧諟，朱子釋以常目在之，即是觀佛義，亦即是不亂義。口誦佛名，眼觀佛像，耳還自聽，聲從舌流，禪味悅心，鼻聞香氣，如是念佛，反六還一，云何得亂？
吾今念佛，作一方便。自視此心如凈寶瓶，佛名如谷，逐字逐句，如谷投瓶，貫珠而下。谷既無盡，瓶亦不滿，不放一粒，拋向瓶外。顧念此瓶不滿徑寸，中藏三千大千世界百億微塵數佛，三十六萬億一十一萬九千五百同名同號阿彌陀佛安住其中。我亦與之俱會一處，游樂宴息，方是我安身立命處也。
又曰：石南和尚偈曰：
念佛切莫貪多念，且念一百心不亂。
九十九聲一念差，捋轉數珠都不算。
如是一百百至千，從千至萬如珠貫。
箭射不入刀不侵，百萬魔軍皆退竄。
吾向來念佛，亦只囫圇念過。今始知須字字從心出，還須字字入心去。當念佛時，先要閉目端坐，凝神定慮，不可有一毫雜亂心、躁競心、昏惰心。開口出聲，務令聲從心發，心籍口傳，息調聲和，不徐不疾，字字分明，句句相續。分之則一字可作一句，貫之則百千句直如一句，綿綿密密，自一聲以至千萬聲，自一刻以至十二時，無斷無續，不缺不漏。久之純熟，華開見佛，到時自驗，決不賺人。
又云：念佛之至，須兼作觀。瞑目向西，端坐默想，神與形離，驀直西去。漸見樹林及諸水鳥，金繩界道，欄楯交羅。取次遄行，寶池勝蓮、香臺樓閣，種種在目。儼然如來現身丈六，觀音侍左，勢至侍右，放眉間光，垂手接引。我及海眾，同攝光中，隨引而上，禮足悲懇。于時忽見金掌摩頂，甘露灑身，此心廓然，獲大安隱。徐徐神返，若出定然。於彼世界中，日游一遍。往生路熟，時至不迷。愿以此告諸念佛人。須知心念，莫但口念。入此門時，去佛不遠。
袁列星，字垣三，崑山人。嘗寓杭州西溪，因自號西溪居士。成童時習舉業。一日，聞外祖母誦金剛經無四相句，即有契入。既而遇悅山禪師，參求向上，日加精進。會白嵩老人自雪峰來崑，列星再三叩擊，言下洞然，遂受記莂。已而道風日播，隨機接引，慧辯無礙，提唱一乘，兼宏凈土。
時諸同輩好修僊術，兼慕枯禪，多有不信凈土者。列星曉之曰：凈土法門，圓通廣大，我向來密修密證，不敢輕以語人。非秘而不言也，時節未至，恐言之無益耳。諸佛甚深法藏，二乘聲聞、辟支佛聞之，尚是不信。蓋彼住在涅盤清凈，已證神通妙用，不知凈土大莊嚴海處處現成。故諸佛呵二乘為邪，謂其墮無為阬，飲三昧酒。可嘆今之禪者，尚未能到涅盤清凈二乘境界，便空腹高心，未得為得，未證為證，於六根未動時，認著一個光影，以為既悟，便爾莽莽蕩蕩，呵斥凈土，真可憐憫。就使真正大徹大悟，摸著娘生鼻孔，還能逃得寂光凈土否？
又曰：知是般事，便撥向一邊。密云老人云：你要撥向那一邊？真正癡人前不可說夢也。古德云：今時禪者，以透過法身為極則，不知逶過後又作麼生？假饒透後有甚麼消息，亦是病。真實語言，所宜痛省。今時禪者尚不出微細所知魔，反指修凈土者為愚，亦甚惑矣。
夫盡空虛有十法界，凈土是第一法界，故九界同歸。但修凈土者，人道為易。蓋地獄、餓鬼，眾苦煎逼，并不知有佛名。諸佛日以威神法力，清凈光明，哀憐救護，彼盲然聾然，不一知也。如或業盡心開，一聞佛名，地獄、餓鬼立變清涼法界矣。畜生癡迷罔覺，修羅嗔根熾盛，難睹慈光。而最不肯修凈土者，尤莫如天僊道。彼非不知凈土之為美也，但已得神通妙用，飛騰變化，出有入無，亦能放現金光，幻出諸菩薩形像，幻出種種莊嚴勝具，以為凈土之樂不過如是。而不知其墮於幻識也，都是自己精氣神團聚幻成，吾佛所呵不修正覺，未是無為，報盡還墮者也。
吾人本來一切現成，旋天轉地，不待安排，更無他物，并非鏈而成者。若曰修鏈而得，都是魔說。吾前所謂不生不滅，惟不生者不滅。若修鏈而成，即是有生，無有不滅者也。元精元氣，不出元神。元神者，識之別名也。大丈夫要復本來，方將洗凈神識，斬斷命根，奈何反修成一個神識，愈膠愈固，難以驟拔。久之中力衰敗，有未至劫火而先壞者。縱能堅持牢固，劫火一到，同歸於盡。蓋劫火不唯破有形，亦能破無形。無自安慰曰：吾道如虛空，永不能壞也。須知虛空亦是神識幻出，無上道眼方能覷破。天僊現種種勝境，畢竟不十分光明，不十分正大。豈如凈土一切如來，同其光明遍徹，一切菩薩、聲聞同共光明遍徹，一切水、鳥、樹林、華香、音樂同共光明遍徹。於一毫端建寶王剎，坐微塵轉妙法輪，非天僊法界所可擬其萬一者也。
誠能深信凈土，專而行之，已超過百億天僊。倘猶不能斷除學僊之念，是未明乎大小之分也。蓋凈土法門，乃一切圣賢所歸宿地也。得生凈土，福慧雙足，來返娑婆，遇僊度僊，遇魔度魔，遇人度人，遇鬼度鬼，遇恩度恩，遇仇度仇，方是大丈夫事。
君今決定信修凈土，永不退轉，池中蓮華便已舒條吐萼，一切諸佛光明塞滿汝眼，一切法音塞滿汝耳，一切妙典塞滿汝心，一切妙香妙味塞滿汝口汝鼻。如是加護，一絲不露，勝境盡絕，便是一尊古佛矣。有不天地皆歸，僊魔畢度者哉？
康熙五十九年二月，卒於寶樹庵。年六十二。門人輯其言，為西溪居士集。
皇甫士坊，字子儀，錢塘人，世業醫。士坊少讀龍舒居士凈土文，惕然深省。與思齊大師為方外交，篤修凈業。平居作凈土詩，積百余首。今錄其尤切要者。
一云：大哉凈土門！至簡亦至易，持名愿往生，無人不果遂。凡夫根器薄，輾轉生疑貳，自疑積習深，宿業難捐棄。復慮念力微，勝境莫能致，不知無始來，罪性本虛偽。但能持佛名，速滅生死罪，如風掃云霧，如燈除暗昧。云暗本非真，心空滌陳穢，況此萬德名，感應難思議。如石性本沈，得舟終不墜。如人犯官刑，皇恩能赦庇，佛力妙難思，自力亦奇異。勿謂念力微，念力必如意，念比金石堅，念比鋒刃利。念西決生西，念佛佛必至，先圣有格言，匹夫難奪志。
一云：二乘見偏空，執理而廢事，遂謂無凈土，心凈即土義。不知心與土，非一亦非二，諸土唯心生，一心眾土備。極樂心之凈，娑婆心之穢，極樂是虛名，娑婆亦應偽。愛重生娑婆，念專自西去，凈穢既生心，土亦隨所與。譬如一輪月，映入諸水內，水清月自明，水濁月晦昧。月比本來心，水比諸世界，一心含萬剎，莫作有無解。無實亦無虛，事理兩無詿。
又作十二時頌曰：
平旦寅，常時佛課在凌晨，一刻工夫十聲號，能超生死出沈淪。希有法，妙難論，往生全以信為因，君能聽受無疑惑，便是多生受記人。
日出卯，朝露易曦人易老，試將親友細尋思，眼前多少埋芳草。要修行，須及早，一寸光陰無價寶。閑時不肯念彌陀，直待臨終空懊惱。
日高辰，人世遷居必擇鄰，莫向人天求福報，壽終難免再沈淪。生忉利，作轉輪，暫時快樂未為真，勸君念佛求西去，永作逍遙自在人。
禺中巳，食時處處炊煙起，自餐飽飯自充饑，自己修持了生死。子憶娘，母憶子，到底工夫全在己，拚舍身心見愿王，十萬余程近如咫。
日南午，佛日當空目不睹，一條直路少人行，反向長途受辛苦。不談禪，不揮麈，念念彌陀常作主，雖然身未出娑婆，棲神已在蓮華土。
日昳未，六蛇共室真堪畏，出沒閻浮是幾遭，多生還不分涇渭。猛回頭，滌塵胃，人命無常須不諱，死字常將掛在眉，才覺西方有滋味。
晡時申，嘆息人身似轉輪，此身不向今生度，更向何生度此身？休錯過，莫因循，幾多帶角與披鱗，千佛慈悲難救度，塵沙劫數自沈淪。
日落酉，返照余光不悠久，堪笑愚人顧目前，死生大事君知否？臭錢財，閑茶酒，賺得凡夫終日走，波波不暇念彌陀，臘月到來空束手。
黃昏戌，一盞孤燈明夜室，上床別了襪和鞋，魂夢冥冥黑如漆。嘆人身，容易失，要出輪回須念佛，無邊罪障一時消，佛光皎似千輪日。
人定亥，富貴功名不常在，枕上黃梁夢未醒，癡情猶自憂千載。略因循，成懈怠，一息不來窮劫悔，孤負西方老愿王，遙垂金臂恩如海。
夜半子，凈穢相形分彼此，不是娑婆苦折磨，誰肯灰心厭生死？既厭離，要知止，黃金地上樂無比，眼前煩惱為誰來？都是西方促裝使。
雞鳴丑，君愿往生誰掣肘？煩惱場中正好修，念佛須教心應口。離是非，無可否，凡事隨緣我何有？但看蓮華不陸生，結根偏在泥中藕。
後不詳其終。
羅允枚，太倉人。父夢一僧求寄居，及旦，而允枚生。四、五歲時，猶能憶前生事。一日，繞柱走，頭暈仆地，自後遂失所憶。及長，以多病棄舉業，參檗巖老人，了徹向上，復回心凈土。
康熙四十年秋，病且革，忽聞空中聲云：勝蓮居士尚余壽一紀。已而頓痊，因自號勝蓮。時州人罕知修凈業者，允枚首倡念佛社三四處，蓮風大振。五十二年秋，病復作，人以為憂，允枚絕不介意。一夕，夢神告曰：汝勸人修凈業，功甚大，今延汝壽矣。
允枚性慈善，凡放生、育嬰、賑饑諸善事，咸樂成之。年七十一，其年六月二日，遍別親友云：將於初六日辭世。至期，沐浴端坐，說偈曰：
七十一年，拖著皮袋。
今日撇下，何等自在！
偈畢寂然。頃之，家人哭喚不已，忽張目曰：累我更遲七日。十四日晨起曰：今日吾必行矣。亟請乾行長老暨道友某某來助我念佛。眾至，唱佛名，至辰刻，忽聳然曰：大士來矣。合掌向西，稱佛而脫。
周夢顏，一名思仁，字安士，崑山諸生也。博通經藏，深信凈土法門，自號懷西居士。嘗以眾生造無量罪，唯淫殺二業，實居大半，因著戒殺、戒淫二書。
其戒殺書名萬善先資，言多懇切深痛。自言每過一切神祠，必祝愿云：唯愿尊神，發出世心，勿受血食，一心常念阿彌陀佛，求生凈土。思仁自今二十四歲，直至壽盡，中間若殺一小魚蝦，乃至家中眷屬，若有一人傷一蚊蟻，唯愿尊神是糾是殛，迅雷擊碎所著書板。思仁自今二十四歲，直至壽盡，臨河見魚，仰面見鳥，不思救度，反萌殺機，亦同此誓。思仁自今二十四歲，直至壽盡，若夢寐中見人殺生，不能至心稱佛名號，發救度心，而反歡喜贊成其事，亦同此誓。
其戒淫書名慾海回狂。勸諸淫者，先觀胎獄，了種種苦，是謂息淫原始方便；次觀此身諸蟲蝟集，宛轉游行，食人腦髓，是為初開不凈方便；次觀男女膿血、洟唾、惡露中滿，猶如溷廁，糞穢所都，是為息淫對治方便；次想死人正直仰臥，寒冰徹骨，黃水流出，臭不可聞，遍體生蟲，處處鉆嚙，皮肉漸盡，骨節縱橫，乃至冢破骨出，人獸踐踏，而我此身終亦如是；次念法華所說因緣，生相滅相，與不生滅，是為斷淫窮原方便；次觀自身在極樂世界七寶俞氏，別室居，忽聞陸氏遙語云：吾先去，姆早晚好來也。俞氏亟遣子視之，逝矣。俞氏故長齋修凈業，居半載，無疾而逝。天瑞後數年，別諸親故，沐浴唱佛名，亦無疾而逝。事在乾隆三十五年。
姜見龍，字元標，吳縣人。嘗倡設義冢，埋諸暴骼。歲饑，捐金以賑，家遂中落，習眼科以自活。初好長生術。一夕，夢至一所，巉崖幽谷，陰風颯然，急覓路，行數里，忽見天日，幢幡蔽空，寶輿中一人趺坐，身金色。見龍請曰：夙生罪障，悞入險涂，愿見救拔。輿中人言：汝能發愿否？見龍稽首曰：愿從今日作佛家奴。輿中人言：甚善！明日當有比邱導爾修行，慎勿錯過。言畢，頓失所見。
及旦，果有一僧款門而入，為言：修行之要，無過念佛；能念佛者，決生西方；能念佛者，得不退轉；能念佛者，疾成正覺。見龍大喜，日持佛名萬余，聲徹里巷。
乾隆四十三年八月，示微疾，謂諸子曰：吾一心求生西方，無他戀也。其月既望，書偈曰：
脫卻五濁苦，往生極樂土。
七寶蓮胎圓，一念成正果。
明日將午，寂然而逝。年七十五。
沈炳，字敬孚，長洲人。年十五，得喘病，過三十而劇，因發出世心，持佛名頗切。至年五十，病益甚，自正月至五月，一息僅屬，遂矢愿長齋。其友楊廣文往省之，勸持金剛經，扶起授之讀，盡卷。居三日，加持至三卷，半月而病愈。自後日以三卷為常，持佛名不輟。夜坐輒至曉，喘病遂除，而身微傴。閱五年，夜坐頃，自誓不取正覺，終不休歇，脊梁忽聲振，挺豎如平人。尋受五戒於旅亭會公。炳常言：世間萬法，生滅不停，唯有一句阿彌陀佛，是大休歇處。又自謂念佛工夫，尤於病中得力。諸苦煎熬，獨一念炯然，不曾打失耳。
乾隆四十六年十一月，示微疾數日。其月晦，晨起盥沐畢，喘甚，回身向西，結跏念佛。其妻在旁，揮之去。已而寂然，則坐逝矣。遺言以龕殮，用茶毗法。其妻亦長齋修凈業，已而出家為尼。
王恭，字禮言，太倉人。為人恬澹寡嗜慾。少棄舉子業，好為詩。所居南園，故宗老文肅公別墅，竹石蕭涼，偕諸群從，觴詠自得。年五十余，輟詩不復為，長齋修凈業，自號破有居士。一夕，夢游凈土，覺而志以詩曰：
無多些子沒商量，夢入蓮邦大歇場，
諸上善人譚法性，各天帝釋雨華香。
鳥音樹樂無停響，珠閣金臺盡放光，
咫尺僊原曾不隔，莫教迷路嘆漁郎。
又曰：
雪山老子最多情，指點歸家路甚明，
不住直須這住，無生恰好個中生。
投將種後芽旋發，培得根來果自成，
領取臺山驀直去，何勞萬里訪蓬瀛。
時年七十二矣。其明年夏，臥疾園之潭影軒，軒前有蓮池，華未放。一蓮蕊傍崖石，獨對榻而開，色鮮好。滿二日，恭課佛名如常時，手結印而逝，而華亦萎。時乾隆四十七年五月八日也。
論曰：余少聞輪回往返之說，輒自悲流浪五濁，倀倀然靡所依也。既長，觀庾彥寶、王虛中諸公行事，遺棄世榮，一心西邁，誠慕之。夫百年須臾耳，身家、妻子之謀日固，悲歡、得失、榮辱之數日出，而死已隨其後矣。昔人謂念佛一門，於居士尤為吃緊。置身烈火之中，浸心煩惱之海，一息不來，而鐵床銅柱隨之，非仰賴佛力，何以敵此？其有覽諸君子之遺蹟而奮然興起者乎？是皆蓮胎骨肉也。余愿執鞭以隨其後。