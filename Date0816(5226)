復次，善現！有菩薩摩訶薩具修六種波羅蜜多，見諸有情系屬主宰，諸有所作，不得自在。善現！是菩薩摩訶薩見此事已，作是思惟：我當云何方便拔濟諸有情類，令得自在？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，諸有情類，得無主宰，諸有所作，皆得自在，乃至不見主宰形像，亦復不聞主宰名字，唯有如來應正等覺以法統攝，名為法王。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情諸趣差別。善現！是菩薩摩訶薩見此事已，作是思惟：我當云何方便拔濟諸有情類，令無善惡諸趣差別？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，得無善惡諸趣差別，乃至無有地獄、傍生、鬼界、阿素洛、人天名字，一切有情皆同一類，等修一業，謂皆和合修行布施波羅蜜多，修行凈戒、安忍、精進、靜慮、般若波羅蜜多；安住內空，安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；安住真如，安住法界、法性、不虛妄性、不變異性、平等性、離生性、法定、法住、實際、虛空界、不思議界；修行四念住，修行四正斷、四神足、五根、五力、七等覺支、八圣道支；安住苦圣諦，安住集滅道圣諦；修行四靜慮，修行四無量、四無色定；修行八解脫，修行八勝處、九次第定、十遍處；修行空解脫門，修行無相、無愿解脫門；修行五眼，修行六神通；修行三摩地門，修行陀羅尼門；修行佛十力，修行四無所畏、四無礙解、大慈大悲大喜大舍、十八佛不共法；修行無忘失法，修行住舍性；修行一切智，修行道相智、一切相智；修行菩薩摩訶薩行；修行無上正等菩提。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情四生差別：一者、卵生；二者、胎生；三者、濕生；四者、化生。善現！是菩薩摩訶薩見此事已，作是思惟：我當云何方便拔濟諸有情類，令無如是四生差別？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，諸有情類，得無如是四生差別，諸有情類皆同化生。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情無五神通，於所作事，不得自在。善現！是菩薩摩訶薩見此事已，作是思惟：我當云何方便拔濟諸有情類，皆令獲得五神通慧？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，諸有情類，五神通慧皆得自在。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情受用段食，身有種種大小便利、膿血臭穢，深可厭舍。善現！是菩薩摩訶薩見此事已，作是思惟：我當云何拔濟如是受用段食諸有情類，令其身中無諸便穢？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，諸有情類，皆同受用妙法喜食，其身香潔，無諸便穢。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情身無光明，諸有所作，須求外照。善現！是菩薩摩訶薩見此事已，作是思惟：我當云何方便拔濟諸有情類，令離如是無光明身？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，諸有情類，身具光明，不假外照。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情所居之土，有晝有夜，有月半月，時節歲數，轉變非。善現！是菩薩摩訶薩見此事已，作是思惟：我當云何方便拔濟諸有情類，令所居土無晝夜等諸變易事？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，得無晝夜及月半月時節歲數，乃至無有晝夜等名。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情壽量短促。善現！是菩薩摩訶薩見此事已，作是思惟：我當云何方便拔濟諸有情類，令離如是壽量短促？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，諸有情類，壽量長遠，劫數難知。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情無眾相好。善現！是菩薩摩訶薩見此事已，作是思惟：我當云何方便拔濟諸有情類，令得相好？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，諸有情類，具三十二大士夫相，八十隨好圓滿莊嚴，有情見之，生凈妙喜。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見有情類離諸善根。善現！是菩薩摩訶薩見此事已，作是思惟：我當云何拔濟如是諸有情類，令具善根？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，諸有情類，一切成就勝妙善根，由此善根，能辦種種上妙供具供養諸佛，乘斯福力，隨所生處，復能供養諸佛世尊。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情具身心病。身病有四：一者、風病；二者、熱病；三者、痰病；四者、風等種種雜病。心病亦四：一者、貪病；二者、瞋病；三者、癡病；四者、慢等諸煩惱病。善現！是菩薩摩訶薩見此事已，作是思惟：我當云何拔濟如是身心病苦諸有情類？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，諸有情類，身心清凈，無諸病苦，乃至不聞風病、熱病、痰病、風等雜病之名，亦復不聞貪病、瞋病、癡病、慢等煩惱病名。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情種種意樂，或有樂趣聲聞乘者，或有樂趣獨覺乘者，或有樂趣無上乘者。善現！是菩薩摩訶薩見此事已，作是思惟：我當云何方便拔濟諸有情類，令其棄舍樂趣聲聞、獨覺乘意，唯令樂趣無上大乘？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，諸有情類，唯求無上正等菩提，不樂聲聞、獨覺乘果，乃至無有二乘之名，唯聞大乘種種功德。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情起增上慢，未能真實離斷生命，謂我真實離斷生命；未能真實離不與取、離欲邪行，謂我真實離不與取、離欲邪行；未能真實離虛誑語，謂我真實離虛誑語，未能真實離麤惡語、離離間語、離雜穢語，謂我真實離麤惡語、離離間語、離雜穢語；未能真實離於貪欲，謂我真實離於貪欲，未能真實離於瞋恚及離邪見，謂我真實離於瞋恚及離邪見；未得初靜慮，謂得初靜慮，未得第二、第三、第四靜慮，謂得第二、第三、第四靜慮；未得空無邊處定，謂得空無邊處定，未得識無邊處、無所有處、非想非非想處定，謂得識無邊處、無所有處、非想非非想處定；未得慈無量，謂得慈無量，未得悲喜舍無量，謂得悲喜舍無量；未得神境智證通，謂得神境智證通，未得天眼、天耳、他心、宿住隨念智證通，謂得天眼、天耳、他心、宿住隨念智證通；未得不凈觀，謂得不凈觀，未得慈悲、念息、緣起、界差別觀，謂得慈悲、念息、緣起、界差別觀；未得止觀地，謂得止觀地，未得種性地、第八地、見地、薄地、離欲地、已辦地，謂得種性地、第八地、見地、薄地、離欲地、已辦地；未得獨覺菩提，謂得獨覺菩提；未得布施波羅蜜多，謂得布施波羅蜜多，未得凈戒、安忍、精進、靜慮、般若波羅蜜多，謂得凈戒、安忍、精進、靜慮、般若波羅蜜多；未證內空，謂證內空，未證外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，謂證外空乃至無性自性空；未證真如，謂證真如，未證法界、法性、不虛妄性、不變異性、平等性、離生性、法定、法住、實際、虛空界、不思議界，謂證法界乃至不思議界；未證苦圣諦，謂證苦圣諦，未證集滅道圣諦，謂證集滅道圣諦；未得四念住，謂得四念住，未得四正斷、四神足、五根、五力、七等覺支、八圣道支，謂得四正斷乃至八圣道支；未得四靜慮，謂得四靜慮，未得四無量、四無色定，謂得四無量、四無色定；未得八解脫，謂得八解脫，未得八勝處、九次第定、十遍處，謂得八勝處、九次第定、十遍處；未得空解脫門，謂得空解脫門，未得無相、無愿解脫門，謂得無相、無愿解脫門；未得極喜地，謂得極喜地，未得離垢地、發光地、焰慧地、極難勝地、現前地、遠行地、不動地、善慧地、法云地，謂得離垢地乃至法云地；未得五眼，謂得五眼，未得六神通，謂得六神通；未得三摩地門，謂得三摩地門，未得陀羅尼門，謂得陀羅尼門；未得佛十力，謂得佛十力，未得四無所畏、四無礙解、大慈大悲大喜大舍、十八佛不共法，謂得四無所畏乃至十八佛不共法；未得無忘失法，謂得無忘失法，未得住舍性，謂得住舍性；未得一切智，謂得一切智，未得道相智、一切相智，謂得道相智、一切相智；未嚴凈佛土，謂嚴凈佛土，未成熟有情，謂成熟有情；未解世間工巧伎藝，謂解世間工巧伎藝；未修菩薩摩訶薩行，謂修菩薩摩訶薩行；未得無上正等菩提，謂得無上正等菩提。善現！是菩薩摩訶薩見此事已，作是思惟：我當云何拔濟如是諸有情類，令其遠離增上慢結？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，得無如是增上慢者，一切有情離增上慢。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情執著諸法，謂執著色，執著受想行識；執著眼處，執著耳鼻舌身意處；執著色處，執著聲香味觸法處；執著眼界，執著耳鼻舌身意界；執著色界，執著聲香味觸法界；執著眼識界，執著耳鼻舌身意識界；執著眼觸，執著耳鼻舌身意觸；執著眼觸為緣所生諸受，執著耳鼻舌身意觸為緣所生諸受；執著地界，執著水火風空識界；執著因緣性，執著等無間緣、所緣緣、增上緣性；執著無明，執著行、識、名色、六處、觸、受、愛、取、有、生、老死；執著我，執著有情、命者、生者、養者、士夫、補特伽羅、意生、儒童、作者、受者、知者、見者；執著布施波羅蜜多，執著凈戒、安忍、精進、靜慮、般若波羅蜜多；執著內空，執著外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；執著真如，執著法界、法性、不虛妄性、不變異性、平等性、離生性、法定、法住、實際、虛空界、不思議界；執著苦圣諦，執著集滅道圣諦；執著四念住，執著四正斷、四神足、五根、五力、七等覺支、八圣道支；執著四靜慮，執著四無量、四無色定；執著八解脫，執著八勝處、九次第定、十遍處；執著空解脫門，執著無相、無愿解脫門；執著極喜地，執著離垢地、發光地、焰慧地、極難勝地、現前地、遠行地、不動地、善慧地、法云地；執著五眼，執著六神通；執著三摩地門，執著陀羅尼門；執著佛十力，執著四無所畏、四無礙解、大慈大悲大喜大舍、十八佛不共法；執著無忘失法，執著住舍性；執著一切智，執著道相智、一切相智；執著預流果，執著一來、不還、阿羅漢果；執著獨覺菩提；執著菩薩摩訶薩行；執著無上正等菩提。善現！菩薩摩訶薩見此事已，作是思惟：我當云何拔濟如是諸有情類，令離執著？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。我佛土中，諸有情類，無如是等種種執著。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見有如來應正等覺光明有量、壽命有量、諸弟子眾數有分限。善現！是菩薩摩訶薩見此事已，作是思惟：我當云何得光明無量、壽命無量、諸弟子眾數無分限？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提。尒時，我身光明無量、壽命無量、諸弟子眾數無分限。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見有如來應正等覺所居佛土，周圓有量。善現！是菩薩摩訶薩見此事已，作是思惟：我云何得所居佛土周圓無量？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提，十方各如殑伽沙數大千世界合為一土，我住其中，說法教化無量無數無邊有情。善現！是菩薩摩訶薩由此六種波羅蜜多，速得圓滿，鄰近無上正等菩提。
復次，善現！有菩薩摩訶薩具修六種波羅蜜多，見諸有情生死長遠，諸有情界，其數無邊。善現！是菩薩摩訶薩見此事已，作是思惟：生死邊際猶如虛空，諸有情界亦復如是，雖無真實諸有情類流轉生死或得涅盤，而諸有情妄執為有，輪回生死，受苦無邊，我當云何方便拔濟？既思惟已，作是愿言：我當精勤，不顧身命，修行六種波羅蜜多，成熟有情，嚴凈佛土，令速圓滿，疾證無上正等菩提，為諸有情說無上法，皆令解脫生死大苦，亦令證知生死解脫都無所有，皆畢竟空。善現！是菩薩摩訶薩由此六種波羅蜜多，速得圓滿，鄰近無上正等菩提。
尒時，會中有一天女名殑伽天，從座而起，偏覆左肩，右膝著地，合掌向佛，白言：世尊！我當修行布施、凈戒、安忍、精進、靜慮、般若波羅蜜多，成熟有情，嚴凈佛土，所求佛土，如今如來應正等覺為諸大眾於此般若波羅蜜多甚深經中所說土相，一切具足。
時殑伽天作是語已，即取種種金花、銀花、水陸生花、諸莊嚴具，及持金色天衣一雙，恭敬至誠而散佛上。佛神力故，上踴虛空，婉轉右旋，於佛頂上變成四柱四角寶臺，綺飾莊嚴，甚可愛樂。於是天女持此寶臺，與諸有情平等共有，回向無上正等菩提。
尒時，如來知彼天女志愿深廣，即便微笑。諸佛法尒，於微笑時，有種種光從口而出；今佛亦尒，於其面門放種種光，青黃赤白紅碧紫綠遍照十方無量無邊無數世界，還來此土現大神變，繞佛三匝，入佛頂中。尒時，阿難覩斯事已，從坐而起，右膝著地，合掌向佛，白言：世尊！何因何緣現此微笑？諸佛微笑非無因緣。
佛告阿難：今此天女，於未來世，當得作佛，劫名星喻，佛号金花如來、應、正等覺、明行圓滿、善逝、世間解、無上丈夫、調御士、天人師、佛、薄伽梵。阿難當知！今此天女即是最後所受女身，舍此身已，便受男身，盡未來際，不復作女。從此沒已，生於東方不動如來應正等覺甚可愛樂佛世界中，於彼佛所，勤修梵行，此女彼界亦号金花，修諸菩薩摩訶薩行。阿難！此金花菩薩摩訶薩於彼歿已，復生他方，從一佛土至一佛土，於生生處，常不離佛。如轉輪王從一臺觀至一臺觀，歡娛受樂，乃至命終，足不履地。金花菩薩亦復如是，從一佛國往一佛國，乃至無上正等菩提，於生生中常不離佛，聽受正法，修菩薩行。
尒時，阿難竊作是念：金花菩薩當作佛時，亦應宣說甚深般若波羅蜜多，彼會菩薩摩訶薩眾，其數多少，應如今佛菩薩眾會。
佛知其念，告阿難言：如是！如是！如汝所念。金花菩薩當作佛時，亦為眾會宣說如是甚深般若波羅蜜多，彼會菩薩摩訶薩眾，其數多少，亦如今佛菩薩眾會。阿難當知！是金花菩薩摩訶薩當作佛時，彼佛世界出家弟子其量甚多，不可稱數，謂不可數，若百、若千、若百千、若俱胝、若百俱胝、若千俱胝、若百千俱胝、若那庾多、若百那庾多、若千那庾多、若百千那庾多大苾芻眾，但可摠說無數無量無邊百千俱胝那庾多大苾芻眾。阿難當知！是金花菩薩摩訶薩當作佛時，其土無有如此般若波羅蜜多經中所說眾多過患。
尒時，具壽阿難復白佛言：世尊！今此天女先於何佛已發無上正等覺心，種諸善根，回向發愿，今得遇佛恭敬供養，而得受於不退轉記？
佛告阿難：今此天女於然燈佛已發無上正等覺心，種諸善根，回向發愿，故今遇我恭敬供養，而得受於不退轉記。阿難當知！我於過去然燈佛所，以五莖花奉散彼佛，回向發愿，然燈如來應正等覺知我根熟，而授我記，天女尒時聞佛授我大菩提記，歡喜踴躍，即以金花奉散佛上，便發無上正等覺心，種諸善根，回向發愿：使我來世於此菩薩當作佛時，亦如今佛現前授我大菩提記。故我今者，與彼受記。
具壽阿難聞佛所說，歡喜踴躍，復白佛言：今此天女，久為無上正等菩提植眾德本，今得成熟，佛為受記。
佛告阿難：如是！如是！今此天女，久為無上正等菩提植眾德本，今既成熟，我為受記。
尒時，具壽善現白佛言：世尊！行深般若波羅蜜多諸菩薩摩訶薩，云何習近空三摩地？云何入空三摩地？云何習近無相三摩地？云何入無相三摩地？云何習近無愿三摩地？云何入無愿三摩地？云何習近四念住？云何修四念住？云何習近四正斷、四神足、五根、五力、七等覺支、八圣道支？云何修四正斷乃至八圣道支？云何習近佛十力？云何修佛十力？云何習近四無所畏、四無礙解、大慈大悲大喜大舍、十八佛不共法？云何修四無所畏乃至十八佛不共法？
佛言：善現！行深般若波羅蜜多諸菩薩摩訶薩，應觀色空，應觀受想行識空；應觀眼處空，應觀耳鼻舌身意處空；應觀色處空，應觀聲香味觸法處空；應觀眼界空，應觀耳鼻舌身意界空；應觀色界空，應觀聲香味觸法界空；應觀眼識界空，應觀耳鼻舌身意識界空；應觀眼觸空，應觀耳鼻舌身意觸空；應觀眼觸為緣所生諸受空，應觀耳鼻舌身意觸為緣所生諸受空；應觀地界空，應觀水火風空識界空；應觀無明空，應觀行、識、名色、六處、觸、受、愛、取、有、生、老死空；應觀布施波羅蜜多空，應觀凈戒、安忍、精進、靜慮、般若波羅蜜多空；應觀內空空，應觀外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空空；應觀真如空，應觀法界、法性、不虛妄性、不變異性、平等性、離生性、法定、法住、實際、虛空界、不思議界空；應觀苦圣諦空，應觀集滅道圣諦空；應觀四靜慮空，應觀四無量、四無色定空；應觀八解脫空，應觀八勝處、九次第定、十遍處空；應觀四念住空，應觀四正斷、四神足、五根、五力、七等覺支、八圣道支空；應觀空解脫門空，應觀無相、無愿解脫門空；應觀三乘、菩薩十地空；應觀五眼空，應觀六神通空；應觀佛十力空，應觀四無所畏、四無礙解、大慈大悲大喜大舍、十八佛不共法空；應觀無忘失法空，應觀住舍性空；應觀一切智空，應觀道相智、一切相智空；應觀一切陀羅尼門空，應觀一切三摩地門空；應觀預流果空，應觀一來、不還、阿羅漢果空；應觀獨覺菩提空；應觀一切菩薩摩訶薩行空；應觀諸佛無上正等菩提空；應觀有漏法空，應觀無漏法空；應觀世間法空，應觀出世間法空；應觀有為法空，應觀無為法空；應觀過去法空，應觀未來、現在法空；應觀善法空，應觀不善、無記法空；應觀欲界法空，應觀色、無色界法空。
善現！是菩薩摩訶薩作是觀時，不令心亂；若心不亂，則不見法；若不見法，則不作證。所以者何？善現！是菩薩摩訶薩善學諸法自相皆空，無法可增，無法可減，故於諸法不見不證。何以故？善現！於一切法勝義諦中，能證、所證、證處、證時及由此證，若合若離，皆不可得，不可見故。
時具壽善現白佛言：世尊！如佛所言，諸菩薩摩訶薩於諸法空不應作證。世尊！云何諸菩薩摩訶薩住諸法空而不作證？
佛言：善現！諸菩薩摩訶薩觀法空時，先作是念：我應觀法諸相皆空，不應作證。我為學故，觀諸法空，不為證故，觀諸法空。今是學時，非為證時。善現！是菩薩摩訶薩未入定位，系心於所緣，已入定時，不系心於境。
善現！是菩薩摩訶薩於此時中，不退布施波羅蜜多，不證漏盡，不退凈戒、安忍、精進、靜慮、般若波羅蜜多，不證漏盡；不退內空，不證漏盡，不退外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，不證漏盡；不退真如，不證漏盡，不退法界、法性、不虛妄性、不變異性、平等性、離生性、法定、法住、實際、虛空界、不思議界，不證漏盡；不退苦圣諦，不證漏盡，不退集滅道圣諦，不證漏盡；不退四靜慮，不證漏盡，不退四無量、四無色定，不證漏盡；不退八解脫，不證漏盡，不退八勝處、九次第定、十遍處，不證漏盡；不退四念住，不證漏盡，不退四正斷、四神足、五根、五力、七等覺支、八圣道支，不證漏盡；不退空解脫門，不證漏盡，不退無相、無愿解脫門，不證漏盡；不退五眼，不證漏盡，不退六神通，不證漏盡；不退佛十力，不證漏盡，不退四無所畏、四無礙解、大慈大悲大喜大舍、十八佛不共法，不證漏盡；不退無忘失法，不證漏盡，不退住舍性，不證漏盡；不退一切智，不證漏盡，不退道相智、一切相智，不證漏盡；不退一切陀羅尼門，不證漏盡，不退一切三摩地門，不證漏盡；不退菩薩摩訶薩行，不證漏盡；不退無上正等菩提，不證漏盡。何以故？善現！是菩薩摩訶薩成就如是微妙大智，善住法空及一切種菩提分法，作如是念：今時應學，非為證時。
善現！是菩薩摩訶薩行深般若波羅蜜多，應作是念：我於布施波羅蜜多，今時應學，不應作證；我於凈戒、安忍、精進、靜慮、般若波羅蜜多，今時應學，不應作證。我於內空，今時應學，不應作證；我於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，今時應學，不應作證。我於真如，今時應學，不應作證；我於法界、法性、不虛妄性、不變異性、平等性、離生性、法定、法住、實際、虛空界、不思議界，今時應學，不應作證。我於苦圣諦，今時應學，不應作證；我於集滅道圣諦，今時應學，不應作證。我於四靜慮，今時應學，不應作證；我於四無量、四無色定，今時應學，不應作證。我於八解脫，今時應學，不應作證；我於八勝處、九次第定、十遍處，今時應學，不應作證。我於四念住，今時應學，不應作證；我於四正斷、四神足、五根、五力、七等覺支、八圣道支，今時應學，不應作證。我於空解脫門，今時應學，不應作證；我於無相、無愿解脫門，今時應學，不應作證。我於五眼，今時應學，不應作證；我於六神通，今時應學，不應作證。我於佛十力，今時應學，不應作證；我於四無所畏、四無礙解、大慈大悲大喜大舍、十八佛不共法，今時應學，不應作證。我於無忘失法，今時應學，不應作證；我於住舍性，今時應學，不應作證。我於一切智，今時應學，不應作證；我於道相智、一切相智，今時應學，不應作證。我於一切陀羅尼門，今時應學，不應作證；我於一切三摩地門，今時應學，不應作證。我於一切菩薩摩訶薩行，今時應學，不應作證。我於無上正等菩提，今時應學，不應作證。我今應學一切智智，不應證預流果；我今應學一切智智，不應證一來、不還、阿羅漢果。我今應學一切智智，不應證獨覺菩提。