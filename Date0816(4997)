本经为积聚般若的心要。如人之心脏。故曰薄伽梵母智慧到彼岸心经。经者，贯穿法相，摄持所化，如经之于纬也。过去已有数译。一秦罗什译。二唐玄奘译。三唐利言译。四唐法月译。五宋施护译。以上五译，收入藏经者有三。大藏般若部有什奘二译。阿含部杂经中有施护译。什奘二译专取说法正文。施译兼详法会始末。奘译不同于什译者。即无，色空故无恼坏相，受空故无受相，想空故无知相，行空故无作相，识空故无觉相，五句。及是空法，非过去，非未来，非现在，四句。施译与什奘译不同者，除有序分流通分外。度一切苦厄句，不在观见五蕴自性皆空，句下。而在，是无等等明，句下。本诠释系依余师贡噶呼图克图三十七年于上海依据藏文所译之本。除同施译有序分流通分外。照见五蕴皆自性空，句下。亦无度一切苦厄句。查前清康熙时，亦有藏文译本。文句均同本译。惟如是我闻前，无赞颂及梵华对照经名。兹将罗什，玄奘，施护。，及前清译本一并刊列。藉资印证。夫译经各有宗尚。全译节译。文词虽有不同。意义并无差别。祗要依教奉行。任持何本。皆可同到彼岸也。贡噶呼图克图，于前清光绪十九年癸巳九月十五日寅时生于西康木仰郭洼喀扎拏家。天气清朗。祥瑞迭现。为人所共见。时西藏拉萨噶马巴大师十五代一切智自在王名喀切多杰者。由智眼观察，知为观音化身的雪山喇嘛扎白拔转世。嘱其父成列命名为噶马却几孙格。嗣贡噶寺大众欲证他的转世是否确实。将功德称在日，喜用的经籍手珠铃杵等，真假同样两份，命他辨别。毫无错误。于是确认为功德称转生。越三年迎入寺内登位。五岁学经。十八岁西进得格八绑寺。受沙弥戒。二十四岁受比丘近圆戒。嗣受大乘菩萨戒。两赴拉萨，受诸大德灌顶传经。精通显密。先于八绑寺大修持殿中坐静三年一月半。后回雪山茅蓬，随缘坐静八九年。在康藏宏法利生。感化极广。民国二十四年，菩提学会承普佑法师诺那呼图克图咐嘱，与内地各界劝请宏法。数度莅临。所有成都，重庆、昆明、长沙、南昌、杭州、南京、北平、上海、庐山、莫干山等地。皆为上师宏法道场。并数上庐山，为莲师殿及普佑上师塔庙装脏开光及开演密法。慈悲喜舍。有求必应。三十六年一月二十五日，国民政府册封为辅教广觉禅师。今年壬辰六十岁。卓锡西康贡噶寺。余三十九年庚寅冬在香港开讲心经。系依玄奘译本。因度一切苦厄下，迳呼舍利子，告以色不异空。无问而答。学者颇有质疑。当时即据本译解释。此次来台，重讲心经。因即依本译演述焉。屈映光撰如是我闻。一时，薄伽梵在王舍城灵鹫山中。与大比丘众及大菩萨众俱。尔时薄伽梵入观照深妙品三昧。
如是，指这部经言。我闻，结集经论者谓他亲耳闻佛说的。一时，结集经论者对于某一部经讲竟，总叫一时。薄伽梵，译称世尊。王舍城，在中印度摩伽陀国。灵鹫山，围王舍城五大山的第一山。比丘，为出家受具足戒者之通称。又名乞士。上从如来乞法以练神。下就俗人乞食以资身。世之乞人。但乞衣食。不乞于法。故不能称比丘。大比丘，乃比丘之德高年长者。并虽迹示比丘而行菩萨道者。大菩萨，大为大心。菩萨译为觉有情。乃大心菩萨自利利他者。尔时，这个时候。观照，谓以智慧照事理。深妙，甚深微妙的意思。三昧，亦曰三摩提。译言定，正受，调直定，正心行处，息虑凝心。一切禅定摄心，均名为三摩提。
谓这部心经，是我亲耳闻佛说的。有一时候，世尊在王舍城灵鹫山中。大比丘众大菩萨众俱在一处。这时世尊入观照深妙品三昧。
是时复有圣观自在菩萨摩诃萨，观照般若波罗蜜多深妙行。照见五蕴皆自性空。
圣观自在，亦称圣观音。无千手等的异相。故但称圣观音。菩萨摩诃萨，菩萨，亦称菩提萨埵。大般若经，菩提不生。萨埵非有。是菩萨于大有情中定为上首。以是缘故。故复名摩诃萨。般若，译曰智慧。于六度为尊，为导，为无上。摩诃般若波罗蜜经，譬如转轮圣王，若无轮宝，不得名为转轮圣王。五波罗蜜亦如是。若离般若波罗蜜，不得波罗蜜名字。观照般若波罗蜜多深妙行。故能照见五蕴皆自性空。波罗蜜多，译为到彼岸。深妙行，甚深微妙之行。即深妙之禅定。五蕴即下文色受想行识。色即见到的色相。受即印上脑筋。想即发生幻想。行即追求造作。识即造成现业。
谓当世尊入观照深妙品三昧的时候。复有一位圣观自在菩萨摩诃萨。观照智慧到彼岸深妙行。照见五蕴皆无有自性。就是说智慧到了彼岸以后。他的觉照周遍圆满。五蕴本体即与真如本体无有分别了。
于是寿命具足舍利子，承佛神力。白圣观自在菩萨摩诃萨言。善男子，若有欲修般若波罗蜜多深妙行者。作何修习。
寿命具足，一期为寿。连续曰命。一期连持，息风不断，名为寿命具足。一期，一生也。舍利，鹙鸟名。即百舌鸟。舍利子的母亲名舍利。舍利子辩才无碍。故即称为舍利子。善男子，佛称在家出家之男女曰善男子善女人。善者美其信佛闻法也。
这个时候，在座的舍利子，欲使当时及未来的善信，知道修般若波罗蜜多深妙行的妙法。承佛神力。向圣观自在菩萨摩诃萨白言。你现在观照深妙行。照见五蕴皆自性空。若善男子有欲修这样的深妙行，应如何修习呢。
圣观自在菩萨摩诃萨告寿命具足舍利子言。舍利子，若善男子善女人乐修般若波罗蜜多深妙行者。应作是观。应以五蕴亦从自性空真实观。色即是空。空即是色。色不异空。空不异色。受想行识。亦如是空。
五蕴亦从自性空真实观。谓不要看五蕴有自性。应亦同真如自性空真实观。因为色含情世界，器世界。智慧到彼岸时。照见情世界皆有佛性。器世界都是宫殿。故所变碍的色，领纳的受，取相的想，迁流造作的行，了别的识，皆即是空。皆不异空。
圣观自在菩萨摩诃萨答舍利子言。善男子，善女人，若乐修深妙行，皆可照见五蕴皆自性空的。但应该以五蕴亦从自性真实空观。何以故。炊沙不能成饭。榨沙不能得油。五蕴所以能照见皆自性空者。因原来与般若真空无二无别故。色即是空。空即是色。色不异空。空不异色。受想行识。亦如是空。
舍利子，以是诸法皆空而无相。不生，不灭，无垢，亦无离垢，无减，无增。
诸法即五蕴诸法。空而无相即真如实相。非五蕴灭真空现。因即蕴即空而真空现则五蕴亦变成真空。所以诸法皆空而无相。因复呼舍利子之名，进一层告之。
舍利子。你要知道。色就是一切的幻色。空乃是般若的真空。总诸色相，叫他为色。总诸心法，叫他为受想行识。皆空而无相的。不生的。不灭的。无垢的。亦无离垢的。无减的。亦无增的。
舍利子，是故空中无色，无受，无想，无行，无识，无眼，无耳，无鼻，无舌，无身，无意，无色，无声，无香，无味，无触，无法，无眼界及无意界，乃至无意识界。无无明，亦无无明尽，乃至无老死，亦无老死尽。是以无苦集灭道，无智，无得，亦无不得。
眼耳鼻舌身意六根，对色声香味触法六尘，名叫十二处。根尘相对，而有六识，合叫十八界。根以生识为义。尘以染污情识为义。根尘和合，识生其中。世尊为迷色不迷心人说十二处法。为色心俱迷人说十八界法。连为迷心不迷色人说五蕴法，叫做三科法门。十二因缘，缘觉所修。大般若经，佛告舍利子。如无所有。如是而有。若于如是无所有法不能了达。说为无明。无明缘行。行缘识。识缘名色。名色缘六入。六入缘触。触缘受。受缘爱。爱缘取。取缘有。有缘生。生缘老死。
十二因缘还灭门，谓无明灭则行灭。行灭则识灭。识灭则名色灭。名色灭则六入灭。六入灭则触灭。触灭则受灭。受灭则爱灭。爱灭则取灭。取灭则有灭。有灭则生灭。生灭则老死灭。苦集灭道，名为四谛。声闻所修。以苦作受报的苦解。集作招果的因解。灭作寂灭的乐解。道作修持的法解。即知苦，断集，修道，证灭的意思。智有三种。大般若经，一切智者，谓共声闻及独觉智。道相智者，谓共菩萨摩诃萨智。一切相智者，谓诸如来应正等觉不共妙智。了达诸法空相后。无智可证。无果可得。自亦无不得。
圣观自在菩萨摩诃萨复呼舍利子的名而告之曰。你要知道。般若空性中，没有色的。没有受的。没有想的。没有行的。没有识的。没有眼的。没有耳的。没有鼻的。没有舌的。没有身的。没有意的。没有色的。没有声的。没有香的。没有味的。没有触的。没有法的。没有眼界及没有意界，并没有意识界的。没有无明。亦没有无明尽的。并且没有老死。亦没有老死尽的。没有苦集灭道的。没有智。没有得。亦没有不得。
舍利子，是故菩提萨埵以无所得故。依般若波罗蜜多，心无挂碍，故无恐怖，远离颠倒，究竟大涅槃。三时安住诸佛。亦依般若波罗蜜多，得阿耨多罗三藐三菩提。是故应知般若波罗蜜多咒，大明咒，无上咒，无等与等咒。除一切苦咒，真实不虚故。说般若波罗蜜多咒。
爹雅他。嗡噶得噶得。巴喇噶得。巴喇桑噶得。菩提娑哈。
心有心王心所的分别。总了别所对的境。叫做心王。对境而起贪瞋等情。叫做心所。智慧到了彼岸。心与诸佛一体。有何挂碍。涅槃即诸法的空理。本无可说。如来方便说为无生。或说无灭。或说寂静。或说涅槃。有大乘涅槃，小乘涅槃的分别。小乘的涅槃，灭生死而涅槃。大乘的涅槃，生死本来涅槃。小乘的涅槃，惟断界内分段生死而止。大乘的涅槃，并断界外变易生死。小乘的涅槃，无身无智，故不具众德。大乘的涅槃，具身智，故具法身般若的德。三时安住诸佛，过去世的佛为迦叶诸佛。现在世的佛为释迦牟尼佛。未来世的佛为弥勒诸佛。安住者心期待于某一点，确乎不动的意思。阿耨多罗三藐三菩提，阿译云无。耨多罗译云上。三译云正。藐译云等。菩提译云觉。合起来讲。即无上正等正觉。言三世诸佛皆依般若波罗蜜多而成佛。无上言性统一切。正等言无偏亏无高下。正觉言性觉圆明普照。二乘虽各有等觉。却非究竟。因只能自利故。菩萨虽自利利他，未有究竟圆满。均不能称为无上正等正觉。大明谓放大光明。破众生昏闇。无上谓无有过于此者。无等与等，一切无可譬类，亦无过上，叫无等。唯佛佛自等，叫无与等。依禅定发秘密语。有不测的神验。叫作咒。意谓总持。乃是一经的精华。依法不译不解。但能虔心受持。其功德与奉诵全经等。除一切苦厄，谓成一切圆通。大般若经，苦恼聚是蕴相。生长门是处相。多毒害是界相。能惠舍，无热恼，不忿恚，不可屈，无散乱，无执着，是六度波罗蜜相。不虚妄是四圣谛相。自开悟是独觉菩提相。能办大事是一切菩萨摩诃萨相。无所有是内空等相。能观照是五眼相。遍摄持是一切陀罗门相。现正等觉是一切智相。极善通达是道相智相。现等别觉是一切相智相。如来均如实觉为无相。故说如来应正等觉。智见无碍。无与等者。
复呼舍利子的名这样说。所以菩萨因没有要得什么的心。故能依般若波罗蜜多。心毫没有什么挂碍。故没有什么恐怖。能够远离颠颠倒倒。究竟大解脱。即是三世安住诸佛，亦依智慧到彼岸。得无上正等正觉。是故应知智慧到彼岸咒，大明咒，无上咒，无等与等咒，除一切苦咒，真实不虚的缘故。说智慧到彼岸咒。
爹雅他。嗡噶得噶得。巴喇噶得。巴喇桑噶得。菩提娑哈。
舍利子，菩萨摩诃萨，应如是修习深妙般若波罗蜜多。
舍利子，菩萨大菩萨，应这样子修习甚深微妙的智慧到彼岸啊。
于是薄伽梵从三昧起。告圣观自在菩萨摩诃萨言。善哉。复云善哉善哉。善男子，是乃如是。是诚如是。如汝所说深妙般若波罗蜜多，作是修习。一切如来，亦皆随喜。薄伽梵作是语已。寿命具足舍利子，圣观自在菩萨摩诃萨，暨诸眷属，天，人，阿修罗，乾闼婆等，一切世间，皆大欢喜。宣赞佛旨。
一切如来，放光般若，诸如来常不动摇。不生者是如来。真际者则如来。虚空者则如来。真谛者则如来。无为者则如来。灭尽者则如来。如来者，不离是法。此诸法者，则是如来之如。随喜谓随他修善，喜他得成。诸眷属，眷属有三。一内眷属。二外眷属。三大眷属。诸眷属一切俱在的意思。阿修罗，译曰非天。其果报胜天而非天。常与帝释战门。合天人为三善道。乾闼婆，译曰香神。不食酒肉。唯求香以资阴身。他的阴身亦出香。奉侍帝释而司奏伎乐。
这时世尊从定中起。告圣观自在菩萨摩诃萨言。很好。重说很好很好。善男子，是这样的。是实在这样的。如你刚才所说，甚深微妙智慧到彼岸，作这样修习。一切如来亦都随喜的。世尊说这话后。在座的舍利子，观自在，及一切的眷属，天啊，人啊，阿修罗啊、并乾闼婆与一切世间。皆大欢喜。宣赞世尊的旨意。
观世音菩萨，行深般若波罗蜜时，照见五阴空。度一切苦厄，舍利弗，色空故无恼坏相。受空故无受相。想空故无知相。行空故无作相。识空故无觉相。何以故。舍利弗，非色异空。非空异色。色即是空。空即是色。受想行识。亦复如是。舍利弗，是诸法空相。不生不灭。不垢不净。不增不减。是空法，非过去。非未来。非现在。是故空中无色。无受想行识。无眼耳鼻舌身意。无色声香味触法。无眼界。乃至无意识界。无无明。亦无无明尽。乃至无老死无老死尽。无苦集灭道。无智亦无得。以无所得故。菩萨依般若波罗蜜故。心无挂碍。无挂碍故。无有恐怖。离一切颠倒梦想苦恼。究竟涅槃。三世诸佛依般若波罗蜜故。得阿耨多罗三藐三菩提。故知般若波罗蜜是大明咒。无上明咒。无等等明咒。能除一切苦。真实不虚。故说般若波罗蜜咒。即说咒曰。
观自在菩萨，行深般若波罗蜜多时，照见五蕴皆空。度一切苦厄。舍利子，色不异空。空不异色。色即是空。空即是色。受想行识。亦复如是。舍利子，是诸法空相。不生不灭。不垢不净。不增不减。是故空中无色。无受想行识。无眼耳鼻舌身意。无色声香味触法。无眼界。乃至无意识界。无无明。亦无无明尽。乃至无老死。亦无老死尽。无苦集灭道。无智。亦无得。以无所得故。菩提萨埵依般若波罗蜜多故。心无挂碍。无挂碍故。无有恐怖。远离颠倒梦想，究竟涅槃。三世诸佛依般若波罗蜜多故。得阿耨多罗三藐三菩提。故知般若波罗蜜多。是大神咒。是大明咒。是无上咒。是无等等咒。能除一切苦。真实不虚。故说般若波罗蜜多咒。即说咒曰。
如是我闻。一时世尊，在王舍城鹫峰山中，与大苾刍众，千二百五十人俱。并诸菩萨摩诃萨众而共围绕。尔时世尊，即入甚深光明，宣说正法三摩地。时观自在菩萨摩诃萨，在佛会中。而此菩萨摩诃萨，已能修行甚深般若波罗蜜多。观见五蕴自性皆空。尔时尊者舍利子，承佛威神。前白观自在菩萨摩诃萨言。若善男子善女人，于此甚深般若波罗蜜多法门。乐欲修学者。当云何学。时观自在菩萨摩诃萨，告尊者舍利子言。汝今谛听。为汝宣说。若善男子善女人。乐欲修学此甚深般若波罗蜜多法门者。当观五蕴自性皆空。何名五蕴自性空耶。所谓即色是空。即空是色。色无异于空。空无异于色。受想行识。亦复如是。舍利子，此一切法如是空相。无所生。无所灭。无垢染。无清净。无增长。无损减。舍利子，是故空中无色。无受想行识。无眼耳鼻舌身意。无色声香味触法。无眼界。无眼识界。乃至无意界。无意识界。无无明。无无明尽。乃至无老死。亦无老死尽。无苦集灭道。无智。无所得。亦无无得。舍利子，由是无得故。菩萨摩诃萨，依般若波罗蜜多相应行故。心无所著。亦无挂碍。以无著无碍故。无有恐怖。远离一切颠倒妄想，究竟圆寂。所有三世诸佛，依此般若波罗蜜多故。得阿耨多罗三藐三菩提。是故应知般若波罗蜜多，是广大明。是无上明。是无等等明。而能息除一切苦恼。是即真实无虚妄法。诸修学者，当如是学。我今宣说般若波罗蜜多大明曰。
舍利子，诸菩萨摩诃萨，若能诵是般若波罗蜜多明句。是即修学甚深般若波罗蜜多。尔时世尊，从三摩地安详而起。赞观自在菩萨摩诃萨言。善哉善哉。善男子，如汝所说，如是如是。般若波罗蜜多，当如是学。是即真实最上究竟。一切如来，亦皆随喜。佛说是经已。观自在菩萨摩诃萨，并诸苾刍，乃至世间天人阿修罗乾闼婆等，一切大众，闻佛所说。皆大欢喜。信受奉行。
如是我闻。一时薄伽梵，在王舍城，灵鹫山中，与大比丘众大菩萨众俱。尔时薄伽梵，入观照深妙法品三昧。是时复有观自在菩萨摩诃萨。观般若波罗蜜多深妙行。照见五蕴皆自性空。于是寿命具足舍利子，承佛神力。白观自在菩萨摩诃萨言。善男子，若有欲修般若波罗蜜多深妙行者。作何修习。观自在菩萨摩诃萨，告寿命具足舍利子言。舍利子，若有善男子善女人。乐修般若波罗蜜多深妙行者。应作是观。应以五蕴亦从自性空真实观。色即是空。空即是色。色不异空。空不异色。受想行识，亦如是空。舍利子，以是诸法皆空无相。不生不灭。无垢亦不离垢。不减不增。舍利子，是故空中无色。无受想行识。无眼。无耳。无鼻。无舌。无身。无意。无色。无声。无香。无味。无触。无法。无眼界。及无意界。乃至无意识界。无无明。亦无无明尽。乃至无老死。亦无老死尽。是以无苦集灭道。无智。无得。亦无不得。舍利子，是故菩提萨埵，以无所得故。依般若波罗蜜多。心无挂碍。故无恐怖。远离颠倒。究竟涅槃。三世诸佛，依般若波罗蜜多故。得阿耨多罗三藐三菩提。故知般若波罗蜜多咒。是大明咒。是无上咒。是无等等咒。是除一切苦咒。真实不虚。故说般若波罗蜜多咒。
怛旨他。揭谛揭谛。波罗揭谛。波罗僧揭谛。菩提娑诃。
舍利子，诸菩萨摩诃萨，相应如是修习，深妙般若波罗蜜多。于是薄伽梵从三昧起。告观自在菩萨摩诃萨言。善哉。复云善哉善哉。善男子，是乃如是。是诚如是。如汝所说深妙般若波罗蜜多。作是修习。一切如来，亦应随喜。薄伽梵作是语已。寿命具足舍利子，观自在菩萨摩诃萨，及诸眷属天人，阿修罗，乾达婆，一切世间，皆大欢喜。宣赞佛旨。