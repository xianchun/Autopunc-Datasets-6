韶州云門山法球禪師，奉廣主召入宮，升座云：一言才剖，該括微塵；萬派歸源，截流眾壑。吾皇登殿，野老謳謌；師子當門，群魔屏跡。西來大道，若為傳持？古佛家風，如何指示？幸逢圣代，偶值明時，可謂皇風蕩蕩，佛日高舒。但某若論佛法，直下難言，唱道之機，強名施設。三乘分教，各有指歸，五部律文，但明持犯。如來法眼，末後相傳，鱗次契心，教外別演，此猶是化門之說。若是衲僧門下，句呈機，徒勞佇思。若是叢林久浸，飽鬭作家，格外玄談，對眾證據。
時有僧禮拜，師云：對目千差路，回眸十萬余。
問：梵王親請佛，國主此延師，音
斷云。
問：如何是向上一路？
師云：或進或退。
進云：為甚或進或退？
師云：眼不見鼻。
問：諸法實相義，和尚如何說？
師云：口掛東壁上。
