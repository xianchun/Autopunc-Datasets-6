毛詩序：園有桃，刺時也。大夫憂其君國小而迫，而儉以嗇，不能用其民。而無德教，日以侵削，故作是詩也。
園有桃園有桃，其實之殽。心之憂矣，我歌且謠。不知我者，謂我士也驕。彼人是哉，子曰何其？心之憂矣！其誰知之？其誰知之？蓋亦勿思！園有棘，其實之食。心之憂矣，聊以行國。不我知者，謂我士也罔極。彼人是哉，子曰何其？心之憂矣！其誰知之？其誰知之？蓋亦勿思！
園有桃，二章，章十二句。
