自此以下是第四、正明問疾。上來言談是賓主初相見之儀，未是文殊正意，二人神解既齊，辯無窮盡，若縱無礙之談，妨宣佛旨，故云且置是事也。今明正問疾，文即有二：一、先宣佛旨問疾；二、文殊自述己情問疾。一、先宣佛旨問疾者，本銜佛命，師旨尊重，故須前宣也；次須問托疾之深致，核發大士闡揚利物，故自述己情問疾也。若但宣佛旨，諸聲聞、菩薩不應各辭不堪，但對勝人慰問，疾義深廣，往復事難，余人不堪，意在於此，故文殊次須述己情也。
居士此疾寧可忍不？
此是第一、先宣佛旨問疾。文即有二：一、正宣旨；二、總述佛意。就初正宣旨，文有三句，即為三意。初云所疾寧可忍不？凈名法身本自無疾，有何可忍、不可忍也？既為眾生而現此疾，還約眾生論忍、不忍，但佛為世尊，處世利物，跡同世間，故有勞問。如毗尼中，佛慰問諸比丘：道路不疲，乞食易得不？又如大品經明諸佛自相慰問少病少惱等，智度論釋皆有深致。今佛問凈名云，所疾寧可忍不者，凈名為眾生疾，眾生疾不同疾，有可忍、不可忍。如人雖疾，而猶行步去來，是為可忍；或有疾苦，痛惱逼切，起止不能，此是不可忍也。
今即約四土分別：一、約同居土；二、約有余土；三、約果報土；四、約常寂光土。一、約同居土明可忍、不可忍者，同居土有二種：一、穢土疾者，穢土有六道，若十惡、四重、五逆、謗方等、作闡提，是三惡道因疾，三途苦果是果疾，此之疾重，是不可忍相。若十善，是修羅人天因疾，八苦、五衰等是果疾，此苦少輕，是可忍相。今凈名權疾，同分段身因疾果疾，亦同其有可忍、不可忍也。
復次，同居穢土，果疾是一，而因疾有九種不同，如人有六道因疾，或有三乘根性。若有六道因疾，無三乘根性，不可度是不忍相；若有三乘根性，可度即是可忍也。凈名權疾同此，即有可忍、不可忍也。
復次，若凡夫有三乘善性，修二乘行，根有利鈍，遮有輕重：利根遮輕，疾則可忍；鈍根遮重，則不可忍。凈名權疾，亦同彼可忍、不可忍也。
復次，三乘人進行斷結，斷結者，疾輕可忍；未斷者，疾重不可忍。凈名權疾，亦同彼可忍、不可忍也。次、同居凈土疾有可忍、不可忍相者，除四惡趣不可忍，約人天明可忍、不可忍，三乘類如前。
二、約有余土疾明可忍、不可忍者，有余土無分段之苦，通論皆是可忍之疾，但麤細相形待，二乘通教菩薩生彼土者鈍，是不可忍；別教、圓教菩薩生彼者利，是可忍也。凈名權同亦爾。
三、約果報土分別，果報土諸菩薩皆是中道法身，無三乘之別，雖無明別惑未盡，有自體不成實生死因果之疾皆輕，悉是可忍也。凈名權同亦是可忍。若地位相形待作可忍、不可忍相，非為不得，但不如前有余土，橫有可忍，聞阿說示說三諦一偈，即得須陀洹也。凈名同此等疾者，難損易損，如四句分別，如盤特、鴦掘、身子等者，皆是療治，是為損損。
凈名應生同居土，說十二部經，治眾生疾，亦有四種增損根緣不同：一、增增者，即是底下凡夫，若為說法，更起誹謗、闡提之罪，如善星、調達等也。二、增損者，如尸利鞠多、鴦掘摩羅等也。三、損增者，如釋論明一比丘修得四禪，謂是四果，臨終見生處，謗無涅盤，墮地獄。又毗曇、成實所明退法人，皆是其相也。四、損損者，身子等諸得道圣人也。凈名同居土權疾亦同，所治眾生有四種不同也。
二、約有余土，有三種無增增也，以其得位不退，不還生三界而三乘生彼土者，有眾生故疾，何但同居土眾生有為緣集？癡愛疾生時，即是凈名權病生有余土，無為緣集癡愛生時，亦是凈名權病生。所以然者，同居癡愛盡時，有余土癡愛即生也，以斯等眾生迷中道，染涅盤故，是癡愛生，是二中間則有生死十二因緣因疾果疾也，但是變易十二因緣與分段有異。若是分段昇沈往反，從天上還下至三涂，彼變易十二因緣不爾，但約其因愛生死，愛滅即生上地，受上生死，終不更退生下地也。所以然者，已斷三界結惑盡故，不還生分段三界，亦不退細變易，還受麤變易也。類如那含於欲界身修得初禪，若生初禪，死即生二禪，終不受生欲界，更退生初禪也。界內圣人尚爾，何況界外圣人而更退生分段及退受麤變易也？
若變易眾生有此癡愛，凈名大悲即有癡愛疾生，即是答疾生之久近也。若果報土眾生自體緣集無明未盡，即是癡染依正，即是愛，是此答文殊問也？
答曰：眾生癡愛無始，非久非近，凈名無緣大悲亦爾，而得論久近者，約事亦得有此義也。所以然者，果地大悲，窮源寂照無疾，隨眾生所起癡病，同體大悲，因是而生，即是久近也。此經云從無住本，立一切法，無始無明起沙無知界外四住界內四倒，凈名窮緣起、文殊所以更進問空何用空者，若法本來自空，何待修空故空？若以修空故空，似如本性不空。又若觀分段三界從假入空，空即是真諦，真諦何須更空？若須更空者，當知是有，不名為空，故問空何用空也。凈名答言以無分別空故空生語見。故涅盤經云：自此以前，皆名邪見人也。如此約四教，歷三世、五陰、二無我明義作，亦皆得出六十二見。有人言大集經有此分別，未得討文，所以出五種六十二見為成凈名答言：當於六十二見中求。
若從凡夫六十二見三藏教、通教四見中求，得但空真諦，即見同居、有余土；若從別教、圓教四見等諸見求，得見果報土；若求圓教四見等諸見，至離一切見清凈凈禪，即見常寂光土也。如迷南為北，還從迷處而求，即得見本。今欲求理，只約見中求，即得無分別空入常寂光土也，故答言：當於六十二見中求也。
又問：六十二見當於何求？答曰：當於諸佛解脫中求。
此是第六番問答，文殊問六十二見當於何求者，此明諸見顛倒，本來不實，依何處起，約何而求諸見？凈名即答：當於諸佛解脫中求。所以然者，諸佛解脫即是中道自性清凈心，不為煩惱所染，本來非縛非解，不染而染，難可了知，即是眾生迷真性解脫，故起六十二見，有縛有脫，此見非余處而起，即是迷於諸佛解脫而起。今欲求此迷情，起界內界外諸見者，當於諸佛真性解脫中求，則知六十二見所起之源也。如欲求水，不得離冰也。
又問：諸佛解脫當於何求？答曰：當於一切眾生心行中求。
此是第七番問答，文殊所以有此問者，若求六十二見，從諸佛解脫中求，諸佛果地三德解脫復從何處求也？凈名答：從眾生心行中求果地解脫也。此經云隨其心凈，則佛土凈，今觀眾生心行，入本性清凈智，窮眾生心源者，即顯諸佛解脫之果也。華嚴經明破一微塵，出三千大千經卷也。故般舟三昧經云：諸佛從心得解脫，心者清凈名無垢，五道鮮潔不受色。有解此者，成大道故，凈名勸於眾生心行中求諸佛解脫，如勸求水，不得離冰也。
問：此求得真性解脫，亦得實慧解脫、方便解脫不？
答曰：眾生心性即是真性解脫，癡愛即是實慧解脫，諸大悲生耶？若不與眾生身心合，云何言應同其疾也？凈名答言：非身合，身相離故。直置世間凡夫身有病，現見不與身心合，推尋假名身，不見有實疾，但有名字。名字不論合與不合，身相離故，求實不得故。病不與身合，亦不與心合，心如幻化，念念不住，豈況應身權疾不與金剛身合。金剛身相離故，不與十力等智慧心合，智慧心如幻，但有名字，故亦不與凡夫身合。凡夫身相離故，不與凡夫心合，凡夫心如幻故，譬如明鏡，一切色像現於鏡內，此像不與鏡合。何以故？鏡形圓滿，像應隨圓滿；若不圓滿，當知像不與鏡合，此像亦不與外形合。何以故？外形長短，自是實形，此像是不實形，不實之形豈得與實形合？雖像不與鏡合，而因鏡故有像現；雖像不與外形合，形對則像生。今合此譬者，明此病不與金剛身、智慧心合。何以故？金剛身離，智慧心如幻，皆無病患，故此病亦不與凡夫身心合。何以故？凡夫身離，凡夫心如幻。又凡夫是實病，此病是權現，雖不與法身合，而病因大悲起，從無住本，立一切法，故有三土疾；雖不與凡夫合，而能應同三土病，故以鏡為喻也。
又問：地大、水大、火大、風大，於此四大，何大之病？答曰：是病非地大，亦不離地大，水大、火、風大亦復如是。而眾生病從四大起，以其有病，是故我病。
此是第三、次問成病之法。所以文殊作此問者，夫為病之體，必約身論病，身有四大，如四毒蛇，二上二下，更相殘害，釋論明此身常自是疾。何以故爾？四蛇相違，相殘害，或時一大不調，百一病惱，故上文云菩薩為眾生受生死，有生死則有病。何以故？以其應受此毒蛇身，毒蛇身即有四大。今現身有疾，何大之病耶？凈名即答言：非地大。若言地是病者，一切土石林木亦應是病；若此等是地而非病者，何得言地大是病也？風大、火大、水大亦如是。外四大既非病，內四大亦非病。
復次，若四大是病者，有此四大時應是病，何得有時是病，有時無病？無病時應無四大，雖有四大，亦無病時，當知病非四大。
亦不離四大者，只約此四大身得論有病，譬如因的則有箭中，豈得離四大而別論病？故言不離地大。凈名亦如是，本應同眾生是實病，凈名是應疾，應疾何得同於實疾？故言非地大。不離者，凈名為眾生有此實疾，是故應同其病；眾生若無此實疾，凈名則無應疾。應疾之由，良為實疾，故言不離，不即不離之中論凈名權病也。
又非地大者，如請觀音經言：地大，地無堅性，水性不住，火從緣生，風性無礙，一一皆入如實之際。四大實際即非病也，故言非四大。不離者，為眾生不了四大如實，故起諸病，是以凈名應身約四大有病，故說不離四大也。
凈名云而眾生實疾也。復次，上所明權疾為化實疾眾生，菩薩既現權疾，同事利物，云何為實疾眾生說法？若為慰喻實疾菩薩也？就此文即有二：一、此文正為信行人問；二、從調伏其心，為法行人問。所以知然者，初、文殊問慰喻，凈名答三教明慰喻，即是為信行人也。後、文殊問調伏，凈名答用三觀調伏，即是為法行人也。若信行人，必假藉外人為說法，指示分明，方乃得悟，此是鈍根；若法行人，不專藉外緣，少有所聞，即能觀行入道，即利根也。雖然，此亦未必定爾也。但眾生信法二行互有利鈍，而有兩種根性不同，文殊為此興兩問也。
復次，菩薩修道累劫，有時須聞法，有時自進行，此二問亦得為一人，如為一人，眾多亦然也。文殊問慰喻，意在請出三教；問調伏，意在請出三觀。若將三教成上室外經文者，即用通教慰喻，從假入空觀調伏，即是成上為國王、長者說法，彈呵有為緣集眾生；若別教慰喻，從空入假觀調伏，即是成上呵十弟子無為緣集也；若圓教慰喻，空假一心三觀調伏，即是成上彈呵菩薩自體緣集也。
若將此成下文者，上已明問權疾為作本，今問實疾，若通教慰喻，從假入空調伏令從假入空觀，修一切智慧眼也。文即有二：一、從果假入空；二、從因假入空。所言從果假入空者，果是眾生五陰之身，即是妄惑之果，此果由苦，為破計樂顛倒，眾生未度，未具足佛法，終不入無余涅盤也。
經言說身無我，而說教導眾生者，若聲聞，觀無我即不見有眾生可度；菩薩不爾，若析若體，觀我假，入無我，為破計我十六知見顛倒，不取眾生畢竟空相，故能為眾生說如是無我法，利益教導之也。
經言說身空寂，而不說畢竟寂滅，若聲聞，析法入偏真永寂；菩薩不爾，若析若體，入假實二空，而知有中道之理，不以偏真為究竟也。是則雖復從假入空，若析若體，俱為欲入中道哢胤，大悲不舍群品，與聲聞觀苦四行獨善有異，意在此也。
說悔先罪，而不說入於過去。
此是二、明慰喻，令觀因假入空。所言因假者，因即是集諦，集諦即是結業，并是苦因，此因為三假所成，故言因假也。二乘為涅盤，但急斷結，不懺宿罪，身子罪故，不見凈土，意在此也。菩薩達煩惱性，不怱怱斷結，急取涅盤，但以懺悔為先，凈諸功德，故螺髻得見凈土，意在此也。
說悔先罪，而不說入於過去者，此正明觀因假入空。若但觀果假入空，非不離四住之惑。若過去罪業不除，則障種種法門化佗功德。菩薩而度眾生，必須除罪業，若無怨對，即受化也。故菩薩戒以殺為初，聲聞戒以非得以輕苦愍於重苦？
經言當識宿世無數劫苦，往昔之苦愍一切也，如布衣登極，知人苦樂。令也。
經言憶所修福，念於凈命，此是三、明慰喻令修福德智慧也。若入空，則無福無命，今言所修福者，此是入假修萬行，如空中種樹，憶所修福，即是福德莊嚴。念於凈命者，即是智慧莊嚴，如大智度論明四種正命、五種正命，皆是其事；若不得正見慧命，皆是邪命也。
勿生憂惱，此是四、慰喻勸生勇健心。聞生死無量劫，意而有勇也，即是首楞嚴心，乃能入假化眾生也；若有怖畏憂惱，或退墮二地，故言勿生憂惱也。
常起精進，此是五、明慰喻勸修精進。有疾菩薩若欲入假化眾生，必須精進，不得休息，未具佛法，不應滅受取證。又方欲荷負眾生，不應疲怠，此即能從空入假，利益一切眾生。若言空無所有，不修精進，即退墮二地，豈能從空入假，化一切眾生也？
當作醫王，療治眾病。
此是三、明用圓教慰喻。有自體法界實疾菩薩，勸令修空假一心三觀，得一切種智佛眼也。若諸方便教，明菩薩是醫，此非大醫，不名為王。圓教發心作佛，三諦圓觀，若得開佛知見，即是大醫王義，能圓集一切法藥，能遍治一切法界煩惱病也，故言當作醫王，療治眾病，自行治一切眾生之疾，得究竟也。此慰喻文具明四教三觀，意略而文未甚顯，若至下三觀釋文，此意方乃具足顯了。
菩薩應如是慰喻有疾菩薩，令其歡喜。
此是四、結成。即是勸三教慰喻三種實疾菩薩，若依教斷三種緣縛，免三土因果患累者，即各歡喜也。