尒時，具壽舍利子、具壽大目連、具壽大飲光、具壽善現等，眾望所識諸大苾芻及苾芻尼，并諸菩薩摩訶薩眾、鄔波索迦、鄔波斯迦，皆從座起，恭敬合掌，俱白佛言：世尊！菩薩摩訶薩所有般若波羅蜜多是大波羅蜜多。世尊！菩薩摩訶薩所有般若波羅蜜多是廣波羅蜜多。世尊！菩薩摩訶薩所有般若波羅蜜多是第一波羅蜜多。世尊！菩薩摩訶薩所有般若波羅蜜多是勝波羅蜜多。世尊！菩薩摩訶薩所有般若波羅蜜多是妙波羅蜜多。世尊！菩薩摩訶薩所有般若波羅蜜多是微妙波羅蜜多。
世尊！菩薩摩訶薩所有般若波羅蜜多是尊波羅蜜多。世尊！菩薩摩訶薩所有般若波羅蜜多是高波羅蜜多。世尊！菩薩摩訶薩所有般若波羅蜜多是最波羅蜜多。世尊！菩薩摩訶薩所有般若波羅蜜多是極波羅蜜多。世尊！菩薩摩訶薩所有般若波羅蜜多是上波羅蜜多。世尊！菩薩摩訶薩所有般若波羅蜜多是無上波羅蜜多。世尊！菩薩摩訶薩所有般若波羅蜜多是無上上波羅蜜多。世尊！菩薩摩訶薩所有般若波羅蜜多是等波羅蜜多。世尊！菩薩摩訶薩所有般若波羅蜜多是無等波羅蜜多。世尊！菩薩摩訶薩所有般若波羅蜜多是無等等波羅蜜多。世尊！菩薩摩訶薩所有般若波羅蜜多是無待對波羅蜜多。
世尊！菩薩摩訶薩所有般若波羅蜜多是如虛空波羅蜜多。世尊！菩薩摩訶薩所有般若波羅蜜多是自相空波羅蜜多。世尊！菩薩摩訶薩所有般若波羅蜜多是共相空波羅蜜多。世尊！菩薩摩訶薩所有般若波羅蜜多是一切法空波羅蜜多。世尊！菩薩摩訶薩所有般若波羅蜜多是不可得空波羅蜜多。世尊！菩薩摩訶薩所有般若波羅蜜多是無性空波羅蜜多。世尊！菩薩摩訶薩所有般若波羅蜜多是自性空波羅蜜多。世尊！菩薩摩訶薩所有般若波羅蜜多是無性自性空波羅蜜多。世尊！菩薩摩訶薩所有般若波羅蜜多是無變異空波羅蜜多。
世尊！菩薩摩訶薩所有般若波羅蜜多是無生波羅蜜多。世尊！菩薩摩訶薩所有般若波羅蜜多是無滅波羅蜜多。世尊！菩薩摩訶薩所有般若波羅蜜多是無染波羅蜜多。世尊！菩薩摩訶薩所有般若波羅蜜多是無諍波羅蜜多。世尊！菩薩摩訶薩所有般若波羅蜜多是寂靜波羅蜜多。世尊！菩薩摩訶薩所有般若波羅蜜多是遠離波羅蜜多。世尊！菩薩摩訶薩所有般若波羅蜜多是寂止波羅蜜多。
世尊！菩薩摩訶薩所有般若波羅蜜多是調伏波羅蜜多。世尊！菩薩摩訶薩所有般若波羅蜜多是明咒波羅蜜多。世尊！菩薩摩訶薩所有般若波羅蜜多是誠諦波羅蜜多。世尊！菩薩摩訶薩所有般若波羅蜜多是開發一切功德波羅蜜多。世尊！菩薩摩訶薩所有般若波羅蜜多是成就一切功德波羅蜜多。世尊！菩薩摩訶薩所有般若波羅蜜多是能破一切波羅蜜多。世尊！菩薩摩訶薩所有般若波羅蜜多是不可屈伏波羅蜜多。
世尊！修行般若波羅蜜多諸菩薩摩訶薩最尊最勝，最上最妙，具大勢力，能修行無等等布施，能圓滿無等等布施，能具足無等等布施波羅蜜多，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。世尊！修行般若波羅蜜多諸菩薩摩訶薩最尊最勝，最上最妙，具大勢力，能修行無等等凈戒，能圓滿無等等凈戒，能具足無等等凈戒波羅蜜多，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。世尊！修行般若波羅蜜多諸菩薩摩訶薩最尊最勝，最上最妙，具大勢力，能修行無等等安忍，能圓滿無等等安忍，能具足無等等安忍波羅蜜多，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。
世尊！修行般若波羅蜜多諸菩薩摩訶薩最尊最勝，最上最妙，具大勢力，能修行無等等精進，能圓滿無等等精進，能具足無等等精進波羅蜜多，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。世尊！修行般若波羅蜜多諸菩薩摩訶薩最尊最勝，最上最妙，具大勢力，能修行無等等靜慮，能圓滿無等等靜慮，能具足無等等靜慮波羅蜜多，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。世尊！修行般若波羅蜜多諸菩薩摩訶薩最尊最勝，最上最妙，具大勢力，能修行無等等般若，能圓滿無等等般若，能具足無等等般若波羅蜜多，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。
世尊！修行般若波羅蜜多諸菩薩摩訶薩最尊最勝，最上最妙，具大勢力，能安住無等等內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，能圓滿無等等內空乃至無性自性空，能具足無等等內空乃至無性自性空，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。世尊！修行般若波羅蜜多諸菩薩摩訶薩最尊最勝，最上最妙，具大勢力，能安住無等等真如、法界、法性、不虛妄性、不變異性、平等性、離生性、法定、法住、實際、虛空界、不思議界，能圓滿無等等真如乃至不思議界，能具足無等等真如乃至不思議界，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。
世尊！修行般若波羅蜜多諸菩薩摩訶薩最尊最勝，最上最妙，具大勢力，能修行無等等四念住、四正斷、四神足、五根、五力、七等覺支、八圣道支，能圓滿無等等四念住乃至八圣道支，能具足無等等四念住乃至八圣道支，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。世尊！修行般若波羅蜜多諸菩薩摩訶薩最尊最勝，最上最妙，具大勢力，能安住無等等苦集滅道圣諦，能圓滿無等等苦集滅道圣諦，能具足無等等苦集滅道圣諦，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。
世尊！修行般若波羅蜜多諸菩薩摩訶薩最尊最勝，最上最妙，具大勢力，能修行無等等四靜慮、四無量、四無色定，能圓滿無等等四靜慮、四無量、四無色定，能具足無等等四靜慮、四無量、四無色定，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。世尊！修行般若波羅蜜多諸菩薩摩訶薩最尊最勝，最上最妙，具大勢力，能修行無等等八解脫、八勝處、九次第定、十遍處，能圓滿無等等八解脫、八勝處、九次第定、十遍處，能具足無等等八解脫、八勝處、九次第定、十遍處，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。
世尊！修行般若波羅蜜多諸菩薩摩訶薩最尊最勝，最上最妙，具大勢力，能修行無等等空、無相、無愿解脫門，能圓滿無等等空、無相、無愿解脫門，能具足無等等空、無相、無愿解脫門，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。世尊！修行般若波羅蜜多諸菩薩摩訶薩最尊最勝，最上最妙，具大勢力，能修行無等等陀羅尼門、三摩地門，能圓滿無等等陀羅尼門、三摩地門，能具足無等等陀羅尼門、三摩地門，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。
世尊！修行般若波羅蜜多諸菩薩摩訶薩最尊最勝，最上最妙，具大勢力，能修行無等等菩薩摩訶薩地，能圓滿無等等菩薩摩訶薩地，能具足無等等菩薩摩訶薩地，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。世尊！修行般若波羅蜜多諸菩薩摩訶薩最尊最勝，最上最妙，具大勢力，能修行無等等五眼、六神通，能圓滿無等等五眼、六神通，能具足無等等五眼、六神通，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。
世尊！修行般若波羅蜜多諸菩薩摩訶薩最尊最勝，最上最妙，具大勢力，能修行無等等佛十力、四無所畏、四無礙解、大慈大悲大喜大舍、十八佛不共法，能圓滿無等等佛十力乃至十八佛不共法，能具足無等等佛十力乃至十八佛不共法，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。世尊！修行般若波羅蜜多諸菩薩摩訶薩最尊最勝，最上最妙，具大勢力，能修行無等等無忘失法、住舍性，能圓滿無等等無忘失法、住舍性，能具足無等等無忘失法、住舍性，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。世尊！修行般若波羅蜜多諸菩薩摩訶薩最尊最勝，最上最妙，具大勢力，能修行無等等一切智、道相智、一切相智，能圓滿無等等一切智、道相智、一切相智，能具足無等等一切智、道相智、一切相智，能得無等等自體，所謂無邊殊勝相好妙莊嚴身，能證無等等妙法，所謂無上正等菩提。
世尊！如來亦由修行般若波羅蜜多，能修行安住、圓滿、具足種種功德故，得無等等色，得無等等受想行識，證無等等菩提，轉無等等法輪，度脫無量諸有情類，令獲殊勝利益安樂。過去未來現在諸佛亦於般若波羅蜜多精勤修學，種種功德皆悉圓滿，已證無上正等菩提，當證無上正等菩提，現證無上正等菩提，轉妙法輪，度無量眾，令獲殊勝利益安樂。是故，世尊！若菩薩摩訶薩欲於一切法度至彼岸者，當學般若波羅蜜多。世尊！修行般若波羅蜜多諸菩薩摩訶薩，一切世間若天若人、阿素洛等，皆應供養恭敬，尊重贊嘆守護，令於般若波羅蜜多精進修行，無障無礙。
尒時，世尊告諸聲聞及諸菩薩摩訶薩等言：如是！如是！如汝所說。修行般若波羅蜜多諸菩薩摩訶薩，一切世間若天若人、阿素洛等，皆應供養恭敬，尊重贊嘆守護，令於般若波羅蜜多精進修行，無障無礙。何以故？由此菩薩摩訶薩故，世間得有人天出現，所謂剎帝利大族、婆羅門大族、長者大族、居士大族，若轉輪王，若四大王眾天、三十三天、夜摩天、覩史多天、樂變化天、他化自在天，若梵眾天、梵輔天、梵會天、大梵天，若光天、少光天、無量光天、極光凈天，若凈天、少凈天、無量凈天、遍凈天，若廣天、少廣天、無量廣天、廣果天，若無想有情天，若無繁天、無熱天、善現天、善見天、色究竟天，若空無邊處天、識無邊處天、無所有處天、非想非非想處天出現於世。由此菩薩摩訶薩故，得有預流、一來、不還、阿羅漢、獨覺、菩薩摩訶薩及諸如來應正等覺出現於世。由此菩薩摩訶薩故，世間得有三寶出現，與諸有情作大饒益。由此菩薩摩訶薩故，世間得有種種資生樂具出現，所謂飲食、衣服、臥具、房舍、燈明、末尼、真珠、琉璃、螺貝、璧玉、珊瑚、金銀等寶出現於世。
以要言之，一切世間人天等樂及涅盤樂，無不皆由如是菩薩摩訶薩有。所以者何？是菩薩摩訶薩自正修行布施、凈戒、安忍、精進、靜慮、般若波羅蜜多，亦教他修行；自正安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦教他安住；自安住真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦教他安住；自正修行四念住、四正斷、四神足、五根、五力、七等覺支、八圣道支，亦教他修行；自正安住苦集滅道圣諦，亦教他安住；自正修行四靜慮、四無量、四無色定，亦教他修行；自正修行八解脫、八勝處、九次第定、十遍處，亦教他修行；自正修行空、無相、無愿解脫門，亦教他修行；自正修行陀羅尼門、三摩地門，亦教他修行；自正修行諸菩薩地，亦教他修行；自正修行五眼、六神通，亦教他修行；自正修行佛十力、四無所畏、四無礙解、大慈大悲大喜大舍、十八佛不共法，亦教他修行；自正修行無忘失法、住舍性，亦教他修行；自正修行一切智、道相智、一切相智，亦教他修行。是故由此修行般若波羅蜜多諸菩薩摩訶薩，一切有情皆得殊勝利益安樂。
尒時，世尊現廣長舌相，遍覆三千大千世界，復從舌相出無量無數種種色光普照十方殑伽沙等諸佛世界。
是時，東方殑伽沙等諸佛土中，各有無量無數菩薩摩訶薩覩斯光已，各詣其佛，頂禮恭敬，白言：世尊！是誰神力？復以何緣而有此瑞？
時彼諸佛各告菩薩摩訶薩言：善男子！於此西方有佛世界，名曰堪忍，佛号釋迦牟尼如來、應、正等覺、明行圓滿、善逝、世間解、無上丈夫、調御士、天人師、佛、薄伽梵，今為菩薩摩訶薩眾說大般若波羅蜜多，現廣長舌相，遍覆三千大千世界，復從舌相出無量無數種種色光普照十方殑伽沙等諸佛世界，今所見光即是彼佛舌相所現。
時諸菩薩摩訶薩聞是事已，歡喜踴躍，各白佛言：我等欲往堪忍世界觀禮供養釋迦牟尼佛及諸菩薩摩訶薩眾，并聽般若波羅蜜多，唯愿世尊哀愍聽許！
時彼諸佛各各告言：今正是時，隨汝意往。一一佛土無量無數菩薩摩訶薩眾各禮佛足，右繞七匝，嚴持無量寶幢、幡蓋、香鬘、瓔珞、金銀等華，奏擊種種上妙伎樂，經須臾間，至此佛所，供養恭敬，尊重贊嘆，頂禮佛足，卻住一面。
尒時，南方殑伽沙等諸佛土中，各有無量無數菩薩摩訶薩覩斯光已，各詣其佛，頂禮恭敬，白言：世尊！是誰神力？復以何緣而有此瑞？
時彼諸佛各告菩薩摩訶薩言：善男子！於此北方有佛世界，名曰堪忍，佛号釋迦牟尼如來、應、正等覺、明行圓滿、善逝、世間解、無上丈夫、調御士、天人師、佛、薄伽梵，今為菩薩摩訶薩眾說大般若波羅蜜多，現廣長舌相，遍覆三千大千世界，復從舌相出無量無數種種色光普照十方殑伽沙等諸佛世界，今所見光即是彼佛舌相所現。
時諸菩薩摩訶薩聞是事已，歡喜踴躍，各白佛言：我等欲往堪忍世界觀禮供養釋迦牟尼佛及諸菩薩摩訶薩眾，并聽般若波羅蜜多，唯愿世尊哀愍聽許！
時彼諸佛各各告言：今正是時，隨汝意往。一一佛土無量無數菩薩摩訶薩眾各禮佛足，右繞七匝，嚴持無量寶幢、幡蓋、香鬘、瓔珞、金銀等華，奏擊種種上妙伎樂，經須臾間，至此佛所，供養恭敬，尊重贊嘆，頂禮佛足，卻住一面。
尒時，西方殑伽沙等諸佛土中，各有無量無數菩薩摩訶薩覩斯光已，各詣其佛，頂禮恭敬，白言：世尊！是誰神力？復以何緣而有此瑞？
時彼諸佛各告菩薩摩訶薩言：善男子！於此東方有佛世界，名曰堪忍，佛号釋迦牟尼如來、應、正等覺、明行圓滿、善逝、世間解、無上丈夫、調御士、天人師、佛、薄伽梵，今為菩薩摩訶薩眾說大般若波羅蜜多，現廣長舌相，遍覆三千大千世界，復從舌相出無量無數種種色光普照十方殑伽沙等諸佛世界，今所見光即是彼佛舌相所現。
時諸菩薩摩訶薩聞是事已，歡喜踴躍，各白佛言：我等欲往堪忍世界觀禮供養釋迦牟尼佛及諸菩薩摩訶薩眾，并聽般若波羅蜜多，唯愿世尊哀愍聽許！
時彼諸佛各各告言：今正是時，隨汝意往。一一佛土無量無數菩薩摩訶薩眾各禮佛足，右繞七匝，嚴持無量寶幢、幡蓋、香鬘、瓔珞、金銀等華，奏擊種種上妙伎樂，經須臾間，至此佛所，供養恭敬，尊重贊嘆，頂禮佛足，卻住一面。
尒時，北方殑伽沙等諸佛土中，各有無量無數菩薩摩訶薩覩斯光已，各詣其佛，頂禮恭敬，白言：世尊！是誰神力？復以何緣而有此瑞？
時彼諸佛各告菩薩摩訶薩言：善男子！於此南方有佛世界，名曰堪忍，佛号釋迦牟尼如來、應、正等覺、明行圓滿、善逝、世間解、無上丈夫、調御士、天人師、佛、薄伽梵，今為菩薩摩訶薩眾說大般若波羅蜜多，現廣長舌相，遍覆三千大千世界，復從舌相出無量無數種種色光普照十方殑伽沙等諸佛世界，今所見光即是彼佛舌相所現。
時諸菩薩摩訶薩聞是事已，歡喜踴躍，各白佛言：我等欲往堪忍世界觀禮供養釋迦牟尼佛及諸菩薩摩訶薩眾，并聽般若波羅蜜多，唯愿世尊哀愍聽許！
時彼諸佛各各告言：今正是時，隨汝意往。一一佛土無量無數菩薩摩訶薩眾各禮佛足，右繞七匝，嚴持無量寶幢、幡蓋、香鬘、瓔珞、金銀等華，奏擊種種上妙伎樂，經須臾間，至此佛所，供養恭敬，尊重贊嘆，頂禮佛足，卻住一面。
尒時，東北方殑伽沙等諸佛土中，各有無量無數菩薩摩訶薩覩斯光已，各詣其佛，頂禮恭敬，白言：世尊！是誰神力？復以何緣而有此瑞？
時彼諸佛各告菩薩摩訶薩言：善男子！於此西南方有佛世界，名曰堪忍，佛号釋迦牟尼如來、應、正等覺、明行圓滿、善逝、世間解、無上丈夫、調御士、天人師、佛、薄伽梵，今為菩薩摩訶薩眾說大般若波羅蜜多，現廣長舌相，遍覆三千大千世界，復從舌相出無量無數種種色光普照十方殑伽沙等諸佛世界，今所見光即是彼佛舌相所現。
時諸菩薩摩訶薩聞是事已，歡喜踴躍，各白佛言：我等欲往堪忍世界觀禮供養釋迦牟尼佛及諸菩薩摩訶薩眾，并聽般若波羅蜜多，唯愿世尊哀愍聽許！
時彼諸佛各各告言：今正是時，隨汝意往。一一佛土無量無數菩薩摩訶薩眾各禮佛足，右繞七匝，嚴持無量寶幢、幡蓋、香鬘、瓔珞、金銀等花，奏擊種種上妙伎樂，經須臾間，至此佛所，供養恭敬，尊重贊嘆，頂禮佛足，卻住一面。
尒時，東南方殑伽沙等諸佛土中，各有無量無數菩薩摩訶薩覩斯光已，各詣其佛，頂禮恭敬，白言：世尊！是誰神力？復以何緣而有此瑞？
時彼諸佛各告菩薩摩訶薩言：善男子！於此西北方有佛世界，名曰堪忍，佛号釋迦牟尼如來、應、正等覺、明行圓滿、善逝、世間解、無上丈夫、調御士、天人師、佛、薄伽梵，今為菩薩摩訶薩眾說大般若波羅蜜多，現廣長舌相，遍覆三千大千世界，復從舌相出無量無數種種色光普照十方殑伽沙等諸佛世界，今所見光即是彼佛舌相所現。
時諸菩薩摩訶薩聞是事已，歡喜踴躍，各白佛言：我等欲往堪忍世界觀禮供養釋迦牟尼佛及諸菩薩摩訶薩眾，并聽般若波羅蜜多，唯愿世尊哀愍聽許！
時彼諸佛各各告言：今正是時，隨汝意往。一一佛土無量無數菩薩摩訶薩眾各禮佛足，右繞七匝，嚴持無量寶幢、幡蓋、香鬘、瓔珞、金銀等華，奏擊種種上妙伎樂，經須臾間，至此佛所，供養恭敬，尊重贊嘆，頂禮佛足，卻住一面。
尒時，西南方殑伽沙等諸佛土中，各有無量無數菩薩摩訶薩覩斯光已，各詣其佛，頂禮恭敬，白言：世尊！是誰神力？復以何緣而有此瑞？
時彼諸佛各告菩薩摩訶薩言：善男子！於此東北方有佛世界，名曰堪忍，佛号釋迦牟尼如來、應、正等覺、明行圓滿、善逝、世間解、無上丈夫、調御士、天人師、佛、薄伽梵，今為菩薩摩訶薩眾說大般若波羅蜜多，現廣長舌相，遍覆三千大千世界，復從舌相出無量無數種種色光普照十方殑伽沙等諸佛世界，今所見光即是彼佛舌相所現。
時諸菩薩摩訶薩聞是事已，歡喜踴躍，各白佛言：我等欲往堪忍世界觀禮供養釋迦牟尼佛及諸菩薩摩訶薩眾，并聽般若波羅蜜多，唯愿世尊哀愍聽許！
時彼諸佛各各告言：今正是時，隨汝意往。一一佛土無量無數菩薩摩訶薩眾各禮佛足，右繞七匝，嚴持無量寶幢、幡蓋、香鬘、瓔珞、金銀等花，奏擊種種上妙伎樂，經須臾間，至此佛所，供養恭敬，尊重贊嘆，頂禮佛足，卻住一面。
尒時，西北方殑伽沙等諸佛土中，各有無量無數菩薩摩訶薩覩斯光已，各詣其佛，頂禮恭敬，白言：世尊！是誰神力？復以何緣而有此瑞？
時彼諸佛各告菩薩摩訶薩言：善男子！於此東南方有佛世界，名曰堪忍，佛号釋迦牟尼如來、應、正等覺、明行圓滿、善逝、世間解、無上丈夫、調御士、天人師、佛、薄伽梵，今為菩薩摩訶薩眾說大般若波羅蜜多，現廣長舌相，遍覆三千大千世界，復從舌相出無量無數種種色光普照十方殑伽沙等諸佛世界，今所見光即是彼佛舌相所現。
時諸菩薩摩訶薩聞是事已，歡喜踴躍，各白佛言：我等欲往堪忍世界觀禮供養釋迦牟尼佛及諸菩薩摩訶薩眾，并聽般若波羅蜜多，唯愿世尊哀愍聽許！
時彼諸佛各各告言：今正是時，隨汝意往。一一佛土無量無數菩薩摩訶薩眾各禮佛足，右繞七匝，嚴持無量寶幢、幡蓋、香鬘、瓔珞、金銀等花，奏擊種種上妙伎樂，經須臾間，至此佛所，供養恭敬，尊重贊嘆，頂禮佛足，卻住一面。
尒時，下方殑伽沙等諸佛土中，各有無量無數菩薩摩訶薩覩斯光已，各詣其佛，頂禮恭敬，白言：世尊！是誰神力？復以何緣而有此瑞？
時彼諸佛各告菩薩摩訶薩言：善男子！於此上方有佛世界，名曰堪忍，佛号釋迦牟尼如來、應、正等覺、明行圓滿、善逝、世間解、無上丈夫、調御士、天人師、佛、薄伽梵，今為菩薩摩訶薩眾說大般若波羅蜜多，現廣長舌相，遍覆三千大千世界，復從舌相出無量無數種種色光普照十方殑伽沙等諸佛世界，今所見光即是彼佛舌相所現。
時諸菩薩摩訶薩聞是事已，歡喜踴躍，各白佛言：我等欲往堪忍世界觀禮供養釋迦牟尼佛及諸菩薩摩訶薩眾，并聽般若波羅蜜多，唯愿世尊哀愍聽許！
時彼諸佛各各告言：今正是時，隨汝意往。一一佛土無量無數菩薩摩訶薩眾各禮佛足，右繞七匝，嚴持無量寶幢、幡蓋、香鬘、瓔珞、金銀等華，奏擊種種上妙伎樂，經須臾間，至此佛所，供養恭敬，尊重贊嘆，頂禮佛足，卻住一面。
尒時，上方殑伽沙等諸佛土中，各有無量無數菩薩摩訶薩覩斯光已，各詣其佛，頂禮恭敬，白言：世尊！是誰神力？復以何緣而有此瑞？
時彼諸佛各告菩薩摩訶薩言：善男子！於此下方有佛世界，名曰堪忍，佛号釋迦牟尼如來、應、正等覺、明行圓滿、善逝、世間解、無上丈夫、調御士、天人師、佛、薄伽梵，今為菩薩摩訶薩眾說大般若波羅蜜多，現廣長舌相，遍覆三千大千世界，復從舌相出無量無數種種色光普照十方殑伽沙等諸佛世界，今所見光即是彼佛舌相所現。
時諸菩薩摩訶薩聞是事已，歡喜踴躍，各白佛言：我等欲往堪忍世界觀禮供養釋迦牟尼佛及諸菩薩摩訶薩眾，并聽般若波羅蜜多，唯愿世尊哀愍聽許！
時彼諸佛各各告言：今正是時，隨汝意往。一一佛土無量無數菩薩摩訶薩眾各禮佛足，右繞七匝，嚴持無量寶幢、幡蓋、香鬘、瓔珞、金銀等花，奏擊種種上妙伎樂，經須臾間，至此佛所，供養恭敬，尊重贊嘆，頂禮佛足，卻住一面。
尒時，四大王眾天乃至他化自在天、梵眾天乃至色究竟天，各持無量種種香鬘，所謂涂香、末香、燒香、樹香、葉香、諸雜和香，悅意花鬘、生類華鬘、龍錢花鬘并無量種眾雜花鬘，及持無量種種天花、嗢鉢羅花、鉢特摩花、俱某陀華、奔荼利華、微妙音花、大微妙音花及余無量種種天花，來至佛所，供養恭敬，尊重贊嘆，頂禮佛足，卻住一面。
尒時，十方諸來菩薩摩訶薩眾及余無量欲、色界天所獻種種寶幢幡蓋、珍瓔妙樂、種種香花，以佛神力，上踴空中，合成臺蓋，遍覆三千大千佛土，臺頂四角各有寶幢，臺蓋、寶幡皆垂瓔珞，勝幡妙彩、珍異華鬘，種種莊嚴，甚可愛樂。
時此會中有百千俱胝那庾多有情皆從座起，合掌恭敬而白佛言：世尊！我等未來愿得作佛，相好威德，如今世尊，國土莊嚴，聲聞、菩薩、天人眾會，所轉法輪并如今佛。
尒時，世尊知其心愿，已於諸法悟無生忍，了達一切不生不滅，無作無為，即便微笑，面門復出種種色光。
尊者阿難即從座起，合掌恭敬白言：世尊！何因何緣現此微笑？
佛告阿難：是從座起百千俱胝那庾多眾，已於諸法悟無生忍，於當來世經六十八俱胝大劫修菩薩行，華積劫中當得作佛，皆同一号，謂覺分華如來、應、正等覺、明行圓滿、善逝、世間解、無上丈夫、調御士、天人師、佛、薄伽梵。