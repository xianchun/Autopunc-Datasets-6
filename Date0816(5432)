如是我聞：
一時，佛在舍衛國只樹給孤獨園，與大比丘僧千二百五十人俱，皆是大阿羅漢，眾所知識，長老舍利弗、摩訶目揵連、摩訶迦葉、摩訶迦旃延、摩訶俱絺羅、離婆多、周利盤陀伽、難陀、阿難陀、羅睺羅、憍梵波提、賓頭盧頗羅墮、迦留陀夷、摩訶劫賓那、薄拘羅、阿
樓馱，如是等諸大弟子，并諸菩薩摩訶薩：文殊師利法王子、阿逸多菩薩、乾陀訶提菩薩、常精進菩薩，與如是等諸大菩薩及釋提桓因等，無量諸天大眾俱。
爾時，佛告長老舍利弗：從是西方過十萬億佛土，有世界名曰極樂，其土有佛，号阿彌陀，今現在說法。舍利弗！彼土何故名為極樂？其國眾生無有眾苦，但受諸樂，故名極樂。
又舍利弗！極樂國土七重欄楯、七重羅網、七重行樹，皆是四寶周匝圍繞，是故彼國名曰極樂。
又舍利弗！極樂國土有七寶池，八功德水充滿其中，池底純以金沙布地，四邊階道，金、銀、琉璃、玻
舍利弗！眾生聞者，應當發愿，愿生彼國。所以者何？得與如是諸上善人俱會一處。舍利弗！不可以少善根福德因緣得生彼國。
舍利弗！若有善男子、善女人聞說阿彌陀佛，執持名号，若一日、若二日、若三日、若四日、若五日、若六日、若七日，一心不亂，其人臨命終時，阿彌陀佛與諸圣眾現在其前，是人終時，心不顛倒，即得往生阿彌陀佛極樂國土。舍利弗！我見是利，故說此言，若有眾生聞是說者，應當發愿生彼國土。
舍利弗！如我今者贊嘆阿彌陀佛不可思議功德之利，東方亦有阿閦鞞佛、須彌相佛、大須彌佛、須彌光佛、妙音佛，如是等河沙數諸佛，各於其國出廣長舌相，遍覆三千大千世界，說誠實言：汝等眾生當信是稱贊不可思議功德一切諸佛所護念經。
舍利弗！南方世界有日月燈佛、名聞光佛、大焰肩佛、須彌燈佛、無量精進佛，如是等河沙數諸佛，各於其國出廣長舌相，遍覆三千大千世界，說誠實言：汝等眾生當信是稱贊不可思議功德一切諸佛所護念經。
舍利弗！西方世界有無量壽佛、無量相佛、無量幢佛、大光佛、大明佛、寶相佛、凈光佛，如是等河沙數諸佛，各於其國出廣長舌相，遍覆三千大千世界，說誠實言：汝等眾生當信是稱贊不可思議功德一切諸佛所護念經。
舍利弗！北方世界有焰肩佛、最勝音佛、難沮佛、日生佛、網明佛，如是等河沙數諸佛，各於其國出廣長舌相，遍覆三千大千世界，說誠實言：汝等眾生當信是稱贊不可思議功德一切諸佛所護念經。
舍利弗！下方世界有師子佛、名聞佛、名光佛、達摩佛、法幢佛、持法佛，如是等河沙數諸佛，各於其國出廣長舌相，遍覆三千大千世界，說誠實言：汝等眾生當信是稱贊不可思議功德一切諸佛所護念經。
舍利弗！上方世界有梵音佛、宿王佛、香上佛、香光佛、大焰肩佛、雜色寶華嚴身佛、娑羅樹王佛、寶華德佛、見一切義佛、如須彌山佛，如是等河沙數諸佛，各於其國出廣長舌相，遍覆三千大千世界，說誠實言：汝等眾生當信是稱贊不可思議功德一切諸佛所護念經。
舍利弗！於汝意云何？何故名為一切諸佛所護念經？舍利弗！若有善男子、善女人聞是經受持者，及聞諸佛名者，是諸善男子、善女人皆為一切諸佛之所護念，皆得不退轉於阿耨多羅三藐三菩提。是故，舍利弗！汝等皆當信受我語及諸佛所說。
舍利弗！若有人已發愿、今發愿、當發愿，欲生阿彌陀佛國者，是諸人等皆得不退轉於阿耨多羅三藐三菩提，於彼國土若已生、若今生、若當生。是故，舍利弗！諸善男子、善女人，若有信者，應當發愿生彼國土。
舍利弗！如我今者稱贊諸佛不可思議功德，彼諸佛等亦稱贊我不可思議功德，而作是言：釋迦牟尼佛能為甚難希有之事，能於娑婆國土，五濁惡世：劫濁、見濁、煩惱濁、眾生濁、命濁中，得阿耨多羅三藐三菩提，為諸眾生說是一切世間難信之法。舍利弗當知！我於五濁惡世行此難事，得阿耨多羅三藐三菩提，為一切世間說此難信之法，是為甚難。
佛說此經已，舍利弗及諸比丘、一切世間天、人、阿修羅等，聞佛所說，歡喜信受，作禮而去。