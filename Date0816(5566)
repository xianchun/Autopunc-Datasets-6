尒時，天帝釋白佛言：世尊！云何名說相似般若、靜慮、精進、安忍、凈戒、布施波羅蜜多？
佛言：憍尸迦！若善男子善女人等，說有所得般若、靜慮、精進、安忍、凈戒、布施波羅蜜多，如是名說相似般若、靜慮、精進、安忍、凈戒、布施波羅蜜多。
時天帝釋復白佛言：世尊！云何諸善男子善女人等，說有所得般若波羅蜜多名說相似般若波羅蜜多？
佛言：憍尸迦！若善男子善女人等，為發無上菩提心者，說色若常若無常，說受想行識若常若無常；說色若樂若苦，說受想行識若樂若苦；說色若我若無我，說受想行識若我若無我；說色若凈若不凈，說受想行識若凈若不凈。若有能依如是等法修行般若，是行般若波羅蜜多。復作是說：行般若者，應求色若常若無常，應求受想行識若常若無常；應求色若樂若苦，應求受想行識若樂若苦；應求色若我若無我，應求受想行識若我若無我；應求色若凈若不凈，應求受想行識若凈若不凈。若有能求如是等法修行般若，是行般若波羅蜜多。
憍尸迦！若善男子善女人等，如是求色若常若無常，求受想行識若常若無常；求色若樂若苦，求受想行識若樂若苦；求色若我若無我，求受想行識若我若無我；求色若凈若不凈，求受想行識若凈若不凈。依此等法行般若者，我說名為行有所得相似般若波羅蜜多。憍尸迦！如前所說，當知皆是說有所得相似般若波羅蜜多。
復次，憍尸迦！若善男子善女人等，為發無上菩提心者，說眼處若常若無常，說耳鼻舌身意處若常若無常；說眼處若樂若苦，說耳鼻舌身意處若樂若苦；說眼處若我若無我，說耳鼻舌身意處若我若無我；說眼處若凈若不凈，說耳鼻舌身意處若凈若不凈。若有能依如是等法修行般若，是行般若波羅蜜多。復作是說：行般若者，應求眼處若常若無常，應求耳鼻舌身意處若常若無常；應求眼處若樂若苦，應求耳鼻舌身意處若樂若苦；應求眼處若我若無我，應求耳鼻舌身意處若我若無我；應求眼處若凈若不凈，應求耳鼻舌身意處若凈若不凈。若有能求如是等法修行般若，是行般若波羅蜜多。
憍尸迦！若善男子善女人等，如是求眼處若常若無常，求耳鼻舌身意處若常若無常；求眼處若樂若苦，求耳鼻舌身意處若樂若苦；求眼處若我若無我，求耳鼻舌身意處若我若無我；求眼處若凈若不凈，求耳鼻舌身意處若凈若不凈。依此等法行般若者，我說名為行有所得相似般若波羅蜜多。憍尸迦！如前所說，當知皆是說有所得相似般若波羅蜜多。
復次，憍尸迦！若善男子善女人等，為發無上菩提心者，說色處若常若無常，說聲香味觸法處若常若無常；說色處若樂若苦，說聲香味觸法處若樂若苦；說色處若我若無我，說聲香味觸法處若我若無我；說色處若凈若不凈，說聲香味觸法處若凈若不凈。若有能依如是等法修行般若，是行般若波羅蜜多。復作是說：行般若者，應求色處若常若無常，應求聲香味觸法處若常若無常；應求色處若樂若苦，應求聲香味觸法處若樂若苦；應求色處若我若無我，應求聲香味觸法處若我若無我；應求色處若凈若不凈，應求聲香味觸法處若凈若不凈。若有能求如是等法修行般若，是行般若波羅蜜多。
憍尸迦！若善男子善女人等，如是求色處若常若無常，求聲香味觸法處若常若無常；求色處若樂若苦，求聲香味觸法處若樂若苦；求色處若我若無我，求聲香味觸法處若我若無我；求色處若凈若不凈，求聲香味觸法處若凈若不凈。依此等法行般若者，我說名為行有所得相似般若波羅蜜多。憍尸迦！如前所說，當知皆是說有所得相似般若波羅蜜多。
復次，憍尸迦！若善男子善女人等，為發無上菩提心者，說眼界若常若無常，說色界、眼識界及眼觸、眼觸為緣所生諸受若常若無常；說眼界若樂若苦，說色界、眼識界及眼觸、眼觸為緣所生諸受若樂若苦；說眼界若我若無我，說色界、眼識界及眼觸、眼觸為緣所生諸受若我若無我；說眼界若凈若不凈，說色界、眼識界及眼觸、眼觸為緣所生諸受若凈若不凈。若有能依如是等法修行般若，是行般若波羅蜜多。復作是說：行般若者，應求眼界若常若無常，應求色界、眼識界及眼觸、眼觸為緣所生諸受若常若無常；應求眼界若樂若苦，應求色界、眼識界及眼觸、眼觸為緣所生諸受若樂若苦；應求眼界若我若無我，應求色界、眼識界及眼觸、眼觸為緣所生諸受若我若無我；應求眼界若凈若不凈，應求色界、眼識界及眼觸、眼觸為緣所生諸受若凈若不凈。若有能求如是等法修行般若，是行般若波羅蜜多。
憍尸迦！若善男子善女人等，如是求眼界若常若無常，求色界、眼識界及眼觸、眼觸為緣所生諸受若常若無常；求眼界若樂若苦，求色界、眼識界及眼觸、眼觸為緣所生諸受若樂若苦；求眼界若我若無我，求色界、眼識界及眼觸、眼觸為緣所生諸受若我若無我；求眼界若凈若不凈，求色界、眼識界及眼觸、眼觸為緣所生諸受若凈若不凈。依此等法行般若者，我說名為行有所得相似般若波羅蜜多。憍尸迦！如前所說，當知皆是說有所得相似般若波羅蜜多。
復次，憍尸迦！若善男子善女人等，為發無上菩提心者，說耳界若常若無常，說聲界、耳識界及耳觸、耳觸為緣所生諸受若常若無常；說耳界若樂若苦，說聲界、耳識界及耳觸、耳觸為緣所生諸受若樂若苦；說耳界若我若無我，說聲界、耳識界及耳觸、耳觸為緣所生諸受若我若無我；說耳界若凈若不凈，說聲界、耳識界及耳觸、耳觸為緣所生諸受若凈若不凈。若有能依如是等法修行般若，是行般若波羅蜜多。復作是說：行般若者，應求耳界若常若無常，應求聲界、耳識界及耳觸、耳觸為緣所生諸受若常若無常；應求耳界若樂若苦，應求聲界、耳識界及耳觸、耳觸為緣所生諸受若樂若苦；應求耳界若我若無我，應求聲界、耳識界及耳觸、耳觸為緣所生諸受若我若無我；應求耳界若凈若不凈，應求聲界、耳識界及耳觸、耳觸為緣所生諸受若凈若不凈。若有能求如是等法修行般若，是行般若波羅蜜多。
憍尸迦！若善男子善女人等，如是求耳界若常若無常，求聲界、耳識界及耳觸、耳觸為緣所生諸受若常若無常；求耳界若樂若苦，求聲界、耳識界及耳觸、耳觸為緣所生諸受若樂若苦；求耳界若我若無我，求聲界、耳識界及耳觸、耳觸為緣所生諸受若我若無我；求耳界若凈若不凈，求聲界、耳識界及耳觸、耳觸為緣所生諸受若凈若不凈。依此等法行般若者，我說名為行有所得相似般若波羅蜜多。憍尸迦！如前所說，當知皆是說有所得相似般若波羅蜜多。
復次，憍尸迦！若善男子善女人等，為發無上菩提心者，說鼻界若常若無常，說香界、鼻識界及鼻觸、鼻觸為緣所生諸受若常若無常；說鼻界若樂若苦，說香界、鼻識界及鼻觸、鼻觸為緣所生諸受若樂若苦；說鼻界若我若無我，說香界、鼻識界及鼻觸、鼻觸為緣所生諸受若我若無我；說鼻界若凈若不凈，說香界、鼻識界及鼻觸、鼻觸為緣所生諸受若凈若不凈。若有能依如是等法修行般若，是行般若波羅蜜多。復作是說：行般若者，應求鼻界若常若無常，應求香界、鼻識界及鼻觸、鼻觸為緣所生諸受若常若無常；應求鼻界若樂若苦，應求香界、鼻識界及鼻觸、鼻觸為緣所生諸受若樂若苦；應求鼻界若我若無我，應求香界、鼻識界及鼻觸、鼻觸為緣所生諸受若我若無我；應求鼻界若凈若不凈，應求香界、鼻識界及鼻觸、鼻觸為緣所生諸受若凈若不凈。若有能求如是等法修行般若，是行般若波羅蜜多。
憍尸迦！若善男子善女人等，如是求鼻界若常若無常，求香界、鼻識界及鼻觸、鼻觸為緣所生諸受若常若無常；求鼻界若樂若苦，求香界、鼻識界及鼻觸、鼻觸為緣所生諸受若樂若苦；求鼻界若我若無我，求香界、鼻識界及鼻觸、鼻觸為緣所生諸受若我若無我；求鼻界若凈若不凈，求香界、鼻識界及鼻觸、鼻觸為緣所生諸受若凈若不凈。依此等法行般若者，我說名為行有所得相似般若波羅蜜多。憍尸迦！如前所說，當知皆是說有所得相似般若波羅蜜多。
復次，憍尸迦！若善男子善女人等，為發無上菩提心者，說舌界若常若無常，說味界、舌識界及舌觸、舌觸為緣所生諸受若常若無常；說舌界若樂若苦，說味界、舌識界及舌觸、舌觸為緣所生諸受若樂若苦；說舌界若我若無我，說味界、舌識界及舌觸、舌觸為緣所生諸受若我若無我；說舌界若凈若不凈，說味界、舌識界及舌觸、舌觸為緣所生諸受若凈若不凈。若有能依如是等法修行般若，是行般若波羅蜜多。復作是說：行般若者，應求舌界若常若無常，應求味界、舌識界及舌觸、舌觸為緣所生諸受若常若無常；應求舌界若樂若苦，應求味界、舌識界及舌觸、舌觸為緣所生諸受若樂若苦；應求舌界若我若無我，應求味界、舌識界及舌觸、舌觸為緣所生諸受若我若無我；應求舌界若凈若不凈，應求味界、舌識界及舌觸、舌觸為緣所生諸受若凈若不凈。若有能求如是等法修行般若，是行般若波羅蜜多。
憍尸迦！若善男子善女人等，如是求舌界若常若無常，求味界、舌識界及舌觸、舌觸為緣所生諸受若常若無常；求舌界若樂若苦，求味界、舌識界及舌觸、舌觸為緣所生諸受若樂若苦；求舌界若我若無我，求味界、舌識界及舌觸、舌觸為緣所生諸受若我若無我；求舌界若凈若不凈，求味界、舌識界及舌觸、舌觸為緣所生諸受若凈若不凈。依此等法行般若者，我說名為行有所得相似般若波羅蜜多。憍尸迦！如前所說，當知皆是說有所得相似般若波羅蜜多。
復次，憍尸迦！若善男子善女人等，為發無上菩提心者，說身界若常若無常，說觸界、身識界及身觸、身觸為緣所生諸受若常若無常；說身界若樂若苦，說觸界、身識界及身觸、身觸為緣所生諸受若樂若苦；說身界若我若無我，說觸界、身識界及身觸、身觸為緣所生諸受若我若無我；說身界若凈若不凈，說觸界、身識界及身觸、身觸為緣所生諸受若凈若不凈。若有能依如是等法修行般若，是行般若波羅蜜多。復作是說：行般若者，應求身界若常若無常，應求觸界、身識界及身觸、身觸為緣所生諸受若常若無常；應求身界若樂若苦，應求觸界、身識界及身觸、身觸為緣所生諸受若樂若苦；應求身界若我若無我，應求觸界、身識界及身觸、身觸為緣所生諸受若我若無我；應求身界若凈若不凈，應求觸界、身識界及身觸、身觸為緣所生諸受若凈若不凈。若有能求如是等法修行般若，是行般若波羅蜜多。
憍尸迦！若善男子善女人等，如是求身界若常若無常，求觸界、身識界及身觸、身觸為緣所生諸受若常若無常；求身界若樂若苦，求觸界、身識界及身觸、身觸為緣所生諸受若樂若苦；求身界若我若無我，求觸界、身識界及身觸、身觸為緣所生諸受若我若無我；求身界若凈若不凈，求觸界、身識界及身觸、身觸為緣所生諸受若凈若不凈。依此等法行般若者，我說名為行有所得相似般若波羅蜜多。憍尸迦！如前所說，當知皆是說有所得相似般若波羅蜜多。
復次，憍尸迦！若善男子善女人等，為發無上菩提心者，說意界若常若無常，說法界、意識界及意觸、意觸為緣所生諸受若常若無常；說意界若樂若苦，說法界、意識界及意觸、意觸為緣所生諸受若樂若苦；說意界若我若無我，說法界、意識界及意觸、意觸為緣所生諸受若我若無我；說意界若凈若不凈，說法界、意識界及意觸、意觸為緣所生諸受若凈若不凈。若有能依如是等法修行般若，是行般若波羅蜜多。復作是說：行般若者，應求意界若常若無常，應求法界、意識界及意觸、意觸為緣所生諸受若常若無常；應求意界若樂若苦，應求法界、意識界及意觸、意觸為緣所生諸受若樂若苦；應求意界若我若無我，應求法界、意識界及意觸、意觸為緣所生諸受若我若無我；應求意界若凈若不凈，應求法界、意識界及意觸、意觸為緣所生諸受若凈若不凈。若有能求如是等法修行般若，是行般若波羅蜜多。
憍尸迦！若善男子善女人等，如是求意界若常若無常，求法界、意識界及意觸、意觸為緣所生諸受若常若無常；求意界若樂若苦，求法界、意識界及意觸、意觸為緣所生諸受若樂若苦；求意界若我若無我，求法界、意識界及意觸、意觸為緣所生諸受若我若無我；求意界若凈若不凈，求法界、意識界及意觸、意觸為緣所生諸受若凈若不凈。依此等法行般若者，我說名為行有所得相似般若波羅蜜多。憍尸迦！如前所說，當知皆是說有所得相似般若波羅蜜多。
復次，憍尸迦！若善男子善女人等，為發無上菩提心者，說地界若常若無常，說水火風空識界若常若無常；說地界若樂若苦，說水火風空識界若樂若苦；說地界若我若無我，說水火風空識界若我若無我；說地界若凈若不凈，說水火風空識界若凈若不凈。若有能依如是等法修行般若，是行般若波羅蜜多。復作是說：行般若者，應求地界若常若無常，應求水火風空識界若常若無常；應求地界若樂若苦，應求水火風空識界若樂若苦；應求地界若我若無我，應求水火風空識界若我若無我；應求地界若凈若不凈，應求水火風空識界若凈若不凈。若有能求如是等法修行般若，是行般若波羅蜜多。
憍尸迦！若善男子善女人等，如是求地界若常若無常，求水火風空識界若常若無常；求地界若樂若苦，求水火風空識界若樂若苦；求地界若我若無我，求水火風空識界若我若無我；求地界若凈若不凈，求水火風空識界若凈若不凈。依此等法行般若者，我說名為行有所得相似般若波羅蜜多。憍尸迦！如前所說，當知皆是說有所得相似般若波羅蜜多。
復次，憍尸迦！若善男子善女人等，為發無上菩提心者，說無明若常若無常，說行、識、名色、六處、觸、受、愛、取、有、生、老死愁嘆苦憂惱若常若無常；說無明若樂若苦，說行、識、名色、六處、觸、受、愛、取、有、生、老死愁嘆苦憂惱若樂若苦；說無明若我若無我，說行、識、名色、六處、觸、受、愛、取、有、生、老死愁嘆苦憂惱若我若無我；說無明若凈若不凈，說行、識、名色、六處、觸、受、愛、取、有、生、老死愁嘆苦憂惱若凈若不凈。若有能依如是等法修行般若，是行般若波羅蜜多。復作是說：行般若者，應求無明若常若無常，應求行乃至老死愁嘆苦憂惱若常若無常；應求無明若樂若苦，應求行乃至老死愁嘆苦憂惱若樂若苦；應求無明若我若無我，應求行乃至老死愁嘆苦憂惱若我若無我；應求無明若凈若不凈，應求行乃至老死愁嘆苦憂惱若凈若不凈。若有能求如是等法修行般若，是行般若波羅蜜多。
憍尸迦！若善男子善女人等，如是求無明若常若無常，求行乃至老死愁嘆苦憂惱若常若無常；求無明若樂若苦，求行乃至老死愁嘆苦憂惱若樂若苦；求無明若我若無我，求行乃至老死愁嘆苦憂惱若我若無我；求無明若凈若不凈，求行乃至老死愁嘆苦憂惱若凈若不凈。依此等法行般若者，我說名為行有所得相似般若波羅蜜多。憍尸迦！如前所說，當知皆是說有所得相似般若波羅蜜多。
復次，憍尸迦！若善男子善女人等，為發無上菩提心者，說布施波羅蜜多若常若無常，說凈戒、安忍、精進、靜慮、般若波羅蜜多若常若無常；說布施波羅蜜多若樂若苦，說凈戒、安忍、精進、靜慮、般若波羅蜜多若樂若苦；說布施波羅蜜多若我若無我，說凈戒、安忍、精進、靜慮、般若波羅蜜多若我若無我；說布施波羅蜜多若凈若不凈，說凈戒、安忍、精進、靜慮、般若波羅蜜多若凈若不凈。若有能依如是等法修行般若，是行般若波羅蜜多。復作是說：行般若者，應求布施波羅蜜多若常若無常，應求凈戒乃至般若波羅蜜多若常若無常；應求布施波羅蜜多若樂若苦，應求凈戒乃至般若波羅蜜多若樂若苦；應求布施波羅蜜多若我若無我，應求凈戒乃至般若波羅蜜多若我若無我；應求布施波羅蜜多若凈若不凈，應求凈戒乃至般若波羅蜜多若凈若不凈。若有能求如是等法修行般若，是行般若波羅蜜多。
憍尸迦！若善男子善女人等，如是求布施波羅蜜多若常若無常，求凈戒乃至般若波羅蜜多若常若無常；求布施波羅蜜多若樂若苦，求凈戒乃至般若波羅蜜多若樂若苦；求布施波羅蜜多若我若無我，求凈戒乃至般若波羅蜜多若我若無我；求布施波羅蜜多若凈若不凈，求凈戒乃至般若波羅蜜多若凈若不凈。依此等法行般若者，我說名為行有所得相似般若波羅蜜多。憍尸迦！如前所說，當知皆是說有所得相似般若波羅蜜多。
復次，憍尸迦！若善男子善女人等，為發無上菩提心者，說內空若常若無常，說外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若常若無常；說內空若樂若苦，說外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若樂若苦；說內空若我若無我，說外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若我若無我；說內空若凈若不凈，說外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若凈若不凈。若有能依如是等法修行般若，是行般若波羅蜜多。復作是說：行般若者，應求內空若常若無常，應求外空乃至無性自性空若常若無常；應求內空若樂若苦，應求外空乃至無性自性空若樂若苦；應求內空若我若無我，應求外空乃至無性自性空若我若無我；應求內空若凈若不凈，應求外空乃至無性自性空若凈若不凈。若有能求如是等法修行般若，是行般若波羅蜜多。
憍尸迦！若善男子善女人等，如是求內空若常若無常，求外空乃至無性自性空若常若無常；求內空若樂若苦，求外空乃至無性自性空若樂若苦；求內空若我若無我，求外空乃至無性自性空若我若無我；求內空若凈若不凈，求外空乃至無性自性空若凈若不凈。依此等法行般若者，我說名為行有所得相似般若波羅蜜多。憍尸迦！如前所說，當知皆是說有所得相似般若波羅蜜多。
復次，憍尸迦！若善男子善女人等，為發無上菩提心者，說真如若常若無常，說法界、法性、不虛妄性、不變異性、平等性、離生性、法定、法住、實際、虛空界、不思議界若常若無常；說真如若樂若苦，說法界、法性、不虛妄性、不變異性、平等性、離生性、法定、法住、實際、虛空界、不思議界若樂若苦；說真如若我若無我，說法界、法性、不虛妄性、不變異性、平等性、離生性、法定、法住、實際、虛空界、不思議界若我若無我；說真如若凈若不凈，說法界、法性、不虛妄性、不變異性、平等性、離生性、法定、法住、實際、虛空界、不思議界若凈若不凈。若有能依如是等法修行般若，是行般若波羅蜜多。復作是說：行般若者，應求真如若常若無常，應求法界乃至不思議界若常若無常；應求真如若樂若苦，應求法界乃至不思議界若樂若苦；應求真如若我若無我，應求法界乃至不思議界若我若無我；應求真如若凈若不凈，應求法界乃至不思議界若凈若不凈。若有能求如是等法修行般若，是行般若波羅蜜多。
憍尸迦！若善男子善女人等，如是求真如若常若無常，求法界乃至不思議界若常若無常；求真如若樂若苦，求法界乃至不思議界若樂若苦；求真如若我若無我，求法界乃至不思議界若我若無我；求真如若凈若不凈，求法界乃至不思議界若凈若不凈。依此等法行般若者，我說名為行有所得相似般若波羅蜜多。憍尸迦！如前所說，當知皆是說有所得相似般若波羅蜜多。
復次，憍尸迦！若善男子善女人等，為發無上菩提心者，說苦圣諦若常若無常，說集滅道圣諦若常若無常；說苦圣諦若樂若苦，說集滅道圣諦若樂若苦；說苦圣諦若我若無我，說集滅道圣諦若我若無我；說苦圣諦若凈若不凈，說集滅道圣諦若凈若不凈。若有能依如是等法修行般若，是行般若波羅蜜多。復作是說：行般若者，應求苦圣諦若常若無常，應求集滅道圣諦若常若無常；應求苦圣諦若樂若苦，應求集滅道圣諦若樂若苦；應求苦圣諦若我若無我，應求集滅道圣諦若我若無我；應求苦圣諦若凈若不凈，應求集滅道圣諦若凈若不凈。若有能求如是等法修行般若，是行般若波羅蜜多。
憍尸迦！若善男子善女人等，如是求苦圣諦若常若無常，求集滅道圣諦若常若無常；求苦圣諦若樂若苦，求集滅道圣諦若樂若苦；求苦圣諦若我若無我，求集滅道圣諦若我若無我；求苦圣諦若凈若不凈，求集滅道圣諦若凈若不凈。依此等法行般若者，我說名為行有所得相似般若波羅蜜多。憍尸迦！如前所說，當知皆是說有所得相似般若波羅蜜多。
復次，憍尸迦！若善男子善女人等，為發無上菩提心者，說四靜慮若常若無常，說四無量、四無色定若常若無常；說四靜慮若樂若苦，說四無量、四無色定若樂若苦；說四靜慮若我若無我，說四無量、四無色定若我若無我；說四靜慮若凈若不凈，說四無量、四無色定若凈若不凈。若有能依如是等法修行般若，是行般若波羅蜜多。復作是說：行般若者，應求四靜慮若常若無常，應求四無量、四無色定若常若無常；應求四靜慮若樂若苦，應求四無量、四無色定若樂若苦；應求四靜慮若我若無我，應求四無量、四無色定若我若無我；應求四靜慮若凈若不凈，應求四無量、四無色定若凈若不凈。若有能求如是等法修行般若，是行般若波羅蜜多。
憍尸迦！若善男子善女人等，如是求四靜慮若常若無常，求四無量、四無色定若常若無常；求四靜慮若樂若苦，求四無量、四無色定若樂若苦；求四靜慮若我若無我，求四無量、四無色定若我若無我；求四靜慮若凈若不凈，求四無量、四無色定若凈若不凈。依此等法行般若者，我說名為行有所得相似般若波羅蜜多。憍尸迦！如前所說，當知皆是說有所得相似般若波羅蜜多。