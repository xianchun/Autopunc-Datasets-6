為從下，約生滅者，生滅是行，行即智斷。就此雙定，亦云玄作三意者，亦三教也，所以此中但三教者，大破小故。
若以如生下，次、雙難中，就能破三教，一一皆先立當教理，以為得記之情執也。一一皆為凈名難破，初、難破通中，先約如體；次、復次下，約四句破，體乃約理，四句從事，事理雖二，推使不二也。事理即是智境相依，隨理偏圓，皆有事理通教，一往其事則同而理異者，理一向異，何須置疑？事雖云同，仍有小別，是故文致一往之言，言小別者，界內外殊。
復次，若由等者，前以理約行，今以事約行，今問何意通別緣修為自圓教，則以真為自耶？此乃是和上，阿難是阿闍梨。
如二時、三、四、五者，二，半滿也；三，漸等也；四，四時也，於漸等三，更加常住涅盤也；五，即五時，如常所聞及破斥等。三教、二教、一教等者，三，亦是漸等三教；二，即頓漸；一，謂一音。無教者，無言說也。乃至八教隨宜用一，而以諸教用兼於觀，更互融通，意令無滯，方便入道。若不爾者，理與外何殊？故令於教以起於行，行教相修，以悟為本。