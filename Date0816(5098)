江寧府蔣山太平興國寺惠炬禪師，諱良策，福州人也。比試圓頂，游方參尋。首見六合孜禪師，微有發明。詣圓通禪師席下，頓釋疑滯，既蒙印證，為眾領袖。出世華藏，大揚祖意。次遷鍾山，左丞蔡公卞奏以章服、師名。
問：諸佛出世，普為群生。和尚出世，又且如何？
師云：拄杖未曾拈著。
僧曰：與麼則人天獲利。
師云：好領前話。
僧曰：喏！喏！
師云：遮個衲僧猶較些子。
上堂云：秋風索寞，秋景蕭條，鴈過長空，燕離大廈。游方禪客，卜處安居，腰束輕囊，手攜短錫，水邊松際，去住無拘。雖然如是，忽有人問：作麼生是行腳底事？明眼人前如何只對？若是所得之者，萬一無疑，後學初心亦須子細。還會麼？要知江上路，須問渡頭人。參。
上堂云：雪將殘，分外寒，向火容易，涉道艱難。好是和衣打睡，任佗日上欄干。祖師沒腰斷臂，吾徒莫作等閑，光陰荏苒，人事多端，遮邊淥水，那里青山。難！難！百年三萬六千日，看看便見鬢毛斑。山僧與麼說話，拖泥滯水不少。然雖如是，養子方知父慈。
廬山開先心印禪師，諱智珣，饒州人也。策試得度，便慕宗風。參圓通禪師，發悟心要，頓息佗游。推為師表，請居合肥延昌，次遷開先。佛國禪師回奏簾賜章服，都尉張侯敦禮奏以心印師名。
問：和尚出世，將何為人？
師云：山形拄杖子。
僧曰：刁刀相似，魚魯參差。
師云：朝三千，暮八百。
問：趙州三等接人，未審和尚幾等接人？
師云：隨家豐儉。
僧曰：向上之機雖已曉，中下之根又若何？
師云：領取鉤頭意，莫認定盤星。
問：須菩提唱無說而顯道，未審和尚以何顯道？
師云：山僧口似鐵。
上堂云：擊鼓上來，大家覷見，法法現前，不勞鍛鏈。諸禪德！為什麼如此？彼彼大丈夫，為君通一線。
上堂云：動靜不禪，去來常定，萬派同源，海云自異，可謂心境一如，有何不可？然雖如是，且道衲僧分上還得也無？良久，云：天臺楖栗木，南岳萬歲藤。
上堂云：極目青天無片云，萬象森羅全體露。若也擬議更商量，終是翻成個路布。不煩久立，歸堂吃茶去。
上堂云：握須彌於掌內，監十方於目前，且道是什麼人分上事？所以云門大師云：三藏圣教在汝舌頭上，微塵諸佛在汝腳跟下，不如悟去好。忽若筑著磕著，東西不辨，南北不分底，又作麼生？良久，云：存得五湖明月在，不愁無處下金鉤。
上堂云：平旦寅，扶桑日出照何人？個中未了奔南北，孰知大地一微塵？雖然如是，會得甚奇特，不會亦最親。
上堂云：一法不通，萬緣方透，山河無隔礙，靈光觸處明。且道眼為甚麼不見眉毛？秪為住處大近，未免衲僧取笑。既不恁麼，又作麼生？鉢盂無底尋常事，面無鼻孔笑殺人。
潭州道林廣慧寺寶琳禪師，蘇州人也。東禪院受具，少習經論，妙通精義。遂扣禪室，發明祖意，圓通禪師常所印可，大丞相王公安石亦深器重。出世廣德興教，次移池陽景德、廬山萬杉。潭師請居道林，學者歸仰，都尉張侯敦禮奏以章服。
問：德山棒、臨濟喝，未審和尚如何為人？
師云：總不恁麼。
僧曰：又作麼生？
師云：自領出去。僧便喝。
師云：遮聾漢！僧無語。
師云：非但患聾，亦乃患啞。
問：淺聞深悟，深聞不悟，云門道了，和尚作麼生？
師云：頭戴天，腳踏地。
僧曰：學人未曉。
師云：有口不可閑卻。
僧曰：若然者，饑來吃飯困來眠。
師云：不妨會得好。
師云：揚眉瞬目，不當宗乘；舉古提今，殘羹餿飯；一棒一喝，未稱衲僧；踞坐思量，傍觀者丑。且道作麼生是衲僧本分事？常憶江南三月，鷓鴣啼處百花香。
上堂云：近日稍春寒，寥寥宇宙寬，山河無隔礙，世界掌中觀。無口盧行者，饒舌是豐干，三日不相見，莫作舊時看。拈拄杖云：會麼？棒頭有眼明如日，要識真金火看。
上堂云：今朝五月五，百草靈苗誰不睹？善財采藥與文殊，殺活臨機互為主。禪家流，莫莽鹵，眨上眉毛好看取，信手拈來知不知？甜者甜兮苦者苦。
上堂云：云收岳面，日上扶桑，颯颯寒風，紛紛敗葉。瀟湘江內，白浪滔天；廣惠門前，地平如掌。若也知有底衲僧，穩坐太平。其或未然，不免撈天摸地。
江寧府保寧寺子英禪師，錢唐人也。稟性介潔，儀范清肅，撥草瞻風，尋師擇友。詣圓通禪師法席，師資緣契，針水相投。遂歷湘、沅、荊、楚，所至叢林，云徒蟻慕。請居夾山，次移二圣、廬山羅漢、太平隱靜、金陵鳳臺。都尉張侯敦禮聞師道風，奏賜章服。
問：如何是夾山境？
師云：疊疊好山來不盡，滔滔泉水濟無窮。
僧曰：如何是境中人？
師云：楖栗慣將沖鳥道，衲衣常掛五云濃。
僧曰：秪如宗乘，若何指示？
師云：鐵牛耕大地。
問：如何是第一句？
師云：俊鶻趁不及。
僧曰：如何是第二句？
師云：橫身該宇宙。
僧曰：如何是第三句？
師云：撈天摸地。
僧曰：三句已蒙師指示，目前一句又如何？
師云：孟夏漸熱。
問：山河大地不作眼見耳聞時如何？
師云：只恐不與麼。
僧曰：便與麼時如何？
師云：山高水深。僧無語。
師云：幸自可憐生！剛被佗謾卻。
師云：有大曠宅，不居門戶，靈靈常在，今古無虧。不問路頭，誰人得入？善於中止，受用無窮，獲大安隱，周游無際。雖然如是，更須知有水不洗水一句。參。
上堂云：有一人攪長河為酥酪，變大地作黃金，握驪珠於掌中，縱游戲於目際，此人堪受四事供養；有一人奪饑人之食，驅耕夫之牛，然後見山是山，見水是水，此人亦堪瞻之仰之；有一人片帆不掛，棹櫓俱停，獨宿沙洲，月明四海，此人亦堪頂戴奉行。一人在前，一人在後，一人居中，透關者，試請辨看。
上堂，拈拄杖云：日月不能并明，河海不能競深，須彌不能同高，乾坤不能同固，圣凡智慧不及。且道遮個有什麼長處？良久，云：節目分明，生來條直，冰雪敲開片片分，白雪點處承伊力。擊禪床，下座。
撫州明水法遜禪師。問：向上宗乘即不問，明水波濤事若何？
師云：探珠宜浪靜。
僧曰：未審如何趣向？
師云：一任摸&#;。
問：如何是明水境？
師云：石門路嶮。
僧曰：如何是境中人？
師云：口方四字。
僧曰：未審更有事也無？
師云：游子不知春已去，誤聽黃鸝作杜鵑。
師云：萬法萬形，皆逐心成，孤光一照，萬慮俱清。隨方任器，逐晦隨明，芥納須彌無寬窄，毛吞巨海不虧盈。參。
上堂云：妙覺非遙，能仁不遠，出入不離，相隨動轉。若於今日識渠，不在當時鹿苑。參。
上堂云：沙門上士，道眼為先，窮本明心，方為究竟。森羅萬象，本有同源，廓落太虛，誰云有滯？塵劫來事，只在如今，蓋是心迹不通，識情所礙。所以三世諸佛盡在目前，諸人還見麼？良久，云：一二三四五，各各面相睹。參。
興元府慈濟聰禪師。問：騎牛覓牛即不問，天然脫灑意如何？
師云：卸卻尳臭布衫。
僧曰：布衫已卸了也。
師云：脫灑事即不問，牛在什麼處？
僧曰：吽！吽！
師云：幾乎放過。
問：如何是道？
師云：此去長安三十七程。
僧曰：如何是道中人？
師云：撞頭磕額。
問：不是風動，不是幡動，未審是什麼動？
師云：低聲，低聲。
問：如何是隨色摩尼珠？
師云：青青翠竹，郁郁黃花。
僧曰：如何是正色？
師云：退後，退後。
問：釋迦已滅，彌勒未生，未審誰為導首？
師云：鐵牛也須汗出。
僧曰：莫便是為人處也無？
師云：細看前話。
問：如何是超佛越祖之談？
師云：陜府鐵牛。
師云：三乘教典，不是真詮；直指本心，未為極則。若遇通心上士，脫灑高流，出來相見。乃顧視大眾云：休。
上堂云：終日孜孜相為，恰似牽牛上壁。大眾！何故如此？貪生逐日驅驅去，喚不回頭爭奈何？
上堂云：一即一，二即二，把定要津，何處出氣？乃拈拄杖云：彼自無瘡，勿傷之也。卓一下。
安州白兆山通慧珪禪師。問：諸佛出世，建立法門。和尚出世，以何垂示？
師云：云收千嶂碧，云
嘗間斷。因甚麼不肯承當，自家歇去？良由無量劫來，愛欲情重，生死路長，背覺合塵，自生疑惑。譬如空中飛鳥，不知空是家鄉；水游魚，忘卻水為性命。何得自抑，卻問傍人？大似捧飯稱饑，臨河叫渴。
諸人要得休去麼？各請立地，定著精神，一念回光，豁然自照。何異空中紅日，獨運無私；盤明珠，不撥自轉。然雖如是，秪為初機，向上機關未曾踏著。且道作麼生是向上機關？良久，云：仰面看天不見天。
壽州霍丘歸才禪師。問：如何是祖師密密意？
師云：佛眼覷不見。
僧曰：為什麼覷不見？
師云：密密意。
問：一言相契時如何？
師云：丹霄顯露。
僧曰：不假一言時如何？
師云：帶水拖泥。
問：撥塵見佛時如何？
師云：眉長三尺。
師云：若於遮悟去，迥脫根塵，不拘文字，便乃坐斷報化佛頭，高步毘盧頂上，頓超三界物類，無拘妙用也。變作金毛師子，向須彌山頂哮吼一聲，群魔膽裂。驀拈拄杖云：休向清涼山埵根，且在霍丘城下拈出。還見麼？若也以見見之，為常見；若也無見見之，為斷見。前來葛藤一時畫斷，見即不見。還見麼？良久，云：前村深雪，昨夜一枝開。
廬州長安凈名法因禪師。問：祖意西來即不問，法令當行事若何？
師云：拄杖點頭。
僧曰：要用即用。
師云：非公境界。
師云：天上月圓，人間月半，七八是數，事卻難筭。隱顯不辨即且致，黑白未分一句作麼生道？良久，云：相逢秋色里，共語月明中。參。
上堂云：祖師妙訣，別無可說，直饒釘觜鐵舌，未免弄巧成拙，凈名已把天機泄。珍重！
太平州蕪湖縣吉祥訥禪師。問：昔日鳳凰臺畔已得圓通之機，今朝坐斷要津，愿唱西來之曲。
師云：日出卯，用處不須生善巧。
僧曰：學人今日得聞於未聞去也。
師云：心不負人，面無慙色。
僧曰：可謂清音通碧漢，古曲盡咸聞。
師云：逢人但恁麼流通。
師云：諸佛不出世，亦無有涅盤；祖師不西來，亦無所傳授。若一向恁麼去，釋迦老子飲氣吞聲，放一線道，過遮邊來，便見有佛有祖，有師有承。山僧到遮里，進前不得，退後無門，不免露個消息，也要大家知委。還相悉麼？良久，云：霹靂一聲驚宇宙，幾人猶在夢魂中。
師到隱凈，上堂云：五峰影，雙澗聲中，草木青葱，烟云澹濘，風光溢目，觸處可觀。然雖如是，秪如撞著道伴一句作麼生道？還知落處麼？良久，云：玲瓏八面自回合，峭峻一方誰敢窺？復云：嘯月呤風水石間，忘機贏得此心閑。無端打破空狼籍，羞對白云歸舊山。
廬州廣惠沖云禪師。問：如何是廣惠境？
師云：古柏含烟翠，喬松帶雪寒。
僧曰：如何是境中人？
師云：一瓶凈水一籠燭，童子念經僧坐禪。
師云：法界性海，非三界可觀；解脫法門，絕一塵可示。蓋由性靈不等，根器差殊，故諸佛出興，隨緣設教。或茶坊酒肆，徇器投機；或柳巷長街，優游自在。種種施為，盡入薩婆若海。恁麼說話，恥佗先圣。不見古人道：赤肉團上，壁立千仞，百尺竿頭，如何進步？良久，云：摋手到家人不識，更無一物獻尊堂。珍重！
浮槎山福嚴守初禪師。問：如何是受用三昧？
師云：拈匙放筯。
問：如何是正直一路？
師云：踏不著。
僧曰：踏著後如何？
師云：四方八面。
問：學人便恁麼會時如何？
師云：錯。
僧曰：如何得不錯？
師云：且看前話。
師云：若論此事，放行，則曹溪路上月白風清；把定，則少室峰前云收霧卷。如斯語論，已涉多途，但由一念相應，方信不從人得。大眾！且道從什麼處得？良久，云：水流元在海，月落不離天。
上堂云：即性之相，一片晴空；即相之性，千波競起。若徹來源，清流無阻。所以舉一念而塵沙法門頓顯，拈一毫而無邊剎境齊彰。且道文殊、普賢即今在什麼處？下坡不走，快便難逢。下座。
鼎州德山仁繪禪師。問：如何是不動尊？
師云：來千去萬。
僧曰：恁麼則腳跟不點地。
師云：卻是汝會。
師云：至道無難，唯嫌棟禪師。問：如何是廬州境？
師云：千里風威肅，重城角韵清。
僧曰：如何是境中人？
師云：歌廉雖起袴襦詠，借劍個什麼？良久，云：不要疑著。
上堂云：萬木蕭疏，群峰葉落，巖松古柏，四季長青。林下相逢，更說什麼？若也揚眉瞬目，又是鬼弄精魂；更或拈拂敲床，大似隔鞾抓癢。筑著磕著，頭漲面赤。到遮，如何得恰好？良久，云：借居一片閑田地，獨對高峰為舉揚。參。
舒州甘露德顒禪師。問：知師已得圓通旨，未番，元符三年二月十六日，哲宗皇帝五七，奉圣旨就福寧殿陞座，拈香罷。問：大行皇帝上仙，未審即今居何報土？
師云：不居兜率陀天上，便在蓮花世界中。
僧曰：恁則麼靈然一句超群象，迥出三乘不假修。
師云：須是恁麼人，方能恁麼去。
僧曰：還許學人露個消息也無？
師云：圣明天子畔，一任展宗風。
僧曰：九品蓮間親見佛，百千菩薩共遨游。
師云：不妨道著。
問：奉勅陞堂於此日，師將何法報君恩？
師云：雪嶺泥牛吼，云門木馬嘶。
僧曰：恁麼則龍樓生瑞氣，鳳閣鎖祥云。
師云：昨宵南斗上，已現老人星。
僧曰：可謂萬邦謌有道，四海賀昇平。
師云：人祝千年壽，山呼萬歲聲。
僧曰：若然者，非但黎民陶圣化，釋門從此轉光輝。
師云：皇天無親，惟德是輔。
問：仙游忽遠，鸞駕難追，未審祖意西來，如何舉唱？
師云：到頭霜夜月，任運落西山。
僧曰：祖意已蒙扶往駕，大行神御化何方？
師云：將此身心奉塵剎，是則名為報國恩。
僧云：諸佛出世，天雨寶花。吾皇即位，有何祥瑞？
師云：上苑百花發，皇家萬事新。
僧曰：若然者，帝日與佛日增暉，皇風并祖風永扇。
師云：萬國已歡心。
師云：人天正眼，處處分明；佛祖妙心，堂堂顯露。玉池春水，澄湛法身；金殿香氳，含容妙體。龍樓聳峻，普賢家風；鳳閣穹崇，文殊寶界。御溝柳綠，盡顯真如；上苑花紅，全彰般若。重重交映，杳杳難思，瑞氣凝空，祥烟遍界。毘盧花藏，與此無殊；慈氏園林，何曾有異？到斯境致，各請觀瞻，頓悟自心，同登佛剎。還委悉麼？前佛已滅，今佛出現，放無量光，照無量國，遇斯光者，悉獲清涼。所以對御闡揚，報皇恩德，使舜日佛日明徹乾坤，堯風祖風均和法界。敢問皇恩佛恩如何即是？遂顧視大眾云：如天普覆，似地普擎，有如是威權，有如是覆載。既然如是，作麼生報？
良久，云：泥牛吼處山河靜，木馬嘶時日月明。臣僧惟白伏奉勅旨，就大行皇帝靈御前陞座，舉揚般若，上資仙駕。恭想大行皇帝出為圣主，十有六年，垂衣九重，恩沾四海，崇際三教，子育萬方。一旦上仙，闔國悲慟，時光迅速，五七俄臨。今日廣集緇徒，興揚佛事，伏愿大行皇帝睿性圓明，千光顯著，圣身自在，萬德莊嚴。快樂土中，蓮華捧足；率陀天上，銖衣遶身。復振神威，保佑邦國。恭惟我皇帝陛下，受如來記，現如來身，得如來智，作如來事，一登寶位，萬國歡心，天下生民，忻逢瑞世，域中禪律，獲際昌時。伏愿統七圣靈基，千千億歲；踐百王功業，萬萬余春，玉葉騰芳，金枝挺秀。皇太后力扶圣嗣，同理政機，伏愿萬年松壽，千歲鶴齡，道贊明君，功資帝業。皇太妃、皇后，昔日靈山授記，今朝同贊皇家，伏愿各悟本心，即如如佛。親王國族、宮禁嬪妃，一聞般若正因，同圓金剛種智。久瀆圣聰，伏惟珍重！
四月二十二日，百日入內，再奉圣旨就福寧殿大行皇帝靈御前陞座，圣旨令五院長老問話。師拈香云：此香從天降下，因地所生，非因象藏龍宮，宛勝雪山牛首。今遇國家興隆佛事，焚向爐中，普熏法界，遍為祥瑞。伏愿大行皇帝，巍巍佛相，隨諸佛下生；落落天姿，同天人自在。遂敷座。
華嚴長老出眾云：福寧殿上，選佛場開，幸對圣人前，不免通個消息。
師云：來風深辨。
問：世尊三轉法輪於大千，其輪本來常清凈，今日追薦大行皇帝，請師當轉法輪。
師云：萬里浮云消散盡，一輪紅日正當軒。
老曰：金輪與法輪齊轉，帝道與祖道光輝。
師云：三宮有道安盤石，萬國歸心用老臣。
老曰：言言斬釘截鐵，句句玉轉珠回。
師云：山河王國土，水月佛家風。
老曰：恁麼則觸目對揚真般若，山河共顯法王機。
師云：且領前話。
老曰：馮師一句語，千古作流通。
師云：天下已知。
褒親長老問：不省遮個意，修行徒苦辛。如何是遮個意？
師云：言中須辨的。
老曰：遮個已蒙師指示，未審那個又如何？
師云：句下自明機。
老曰：恁麼則卻於言外薦，不向意中求。
師云：何不當機問？
老曰：未審大行皇帝秪今向什麼處去？
師云：金烏已是明當午，玉兔還須照別天。
老曰：若然者，翠柏風搖心地印，日華光映舍那身。
師云：直往鷲峰陪圣眾，不來人世逐浮華。
凈因長老問：云從龍，風從虎，未審虛空從個什麼？
師云：目前驗取。
老曰：莫將名利垢，染污祖師心。
師云：驗人端的處，下口便知音。
老曰：不唯上達君王耳，四海如今已盡知。
師云：一任流通。
慧林長老問：相逢不拈出，舉意便知有。作麼生是知有底事？
師云：動容揚古路，不墮悄然機。
老曰：遮個猶是古人底。
師云：長老作麼生？長老擬議。
師喝云：掣電之機，徒勞佇思。
智海長老問：香煙起處，大施門開，正令當行，如何舉唱？
師云：臨濟當機用，云門向上關。
老曰：秪如今日一會又且如何？
師云：用賢彰帝業，崇佛見天心。
老曰：未審大行皇帝生何報土？
師云：去去西天路，迢迢十萬余。
老曰：萬字光中同帝釋，千花座上禮牟尼。
師云：大家贊嘆。
左街首座妙覺大師才出云：劍逢劍客須呈劍，禪遇君王好問禪。
師云：正好施設。
問：帝里禪居，昔日神宗之所建；佛祖禪機，今朝二圣之親聞。向上宗乘，分明舉唱。
師云：三乘教法秋天迥，一片禪心月色高。
座曰：莫便是向上宗乘也無？
師云：領取當機語，不用別追求。
座曰：若然者，頭頭是道，句句明心。
師云：現成法爾，普請承當。
座曰：古者道：天得一以清，地得一以寧，萬物得一以生，二圣得一為天下正。如何是得一之道？
師云：梧桐枝上看，已產鳳凰兒。
座曰：離明繼照三邊肅，圣得重光四海清。
師云：已傳天子令，萬國賀昇平。
師乃云：佛佛授手，祖祖相傳，且道傳個什麼？還相委悉麼？蓮眸一顧，正法眼藏流通；寶鉢親持，少室宗風大扇。遂有竺乾四七，震旦二三，續焰聯芳，分枝列派，不由異轍。直指當人，言下明心，句中見性，稱機稱理。亘古亘今，獨運靈光，潛符密證。棒頭薦得，明月千溪；喝下承當，白云萬里。金雞唱曉，芻犬吠明，石女投梭，木人舞袖，象王驟步，師子奮威，虎嘯風生，龍吟霧起，卷舒自在，超越圣凡，本無去來，何有生滅？既然如是，且道大行皇帝只今在什麼處？
良久，云：此去西天路，迢迢十萬余。臣僧惟白恭想大行皇帝二十五歲現帝王身，一十六年富有華夏。忽棄四海，頓舍萬民，追仰圣容，杳然何在？向當五七，已集僧徒；今辰百日，又興佛事。臣僧惟白兩荷圣恩，勑令演法，此蓋今上皇帝陛下，寶月智光如來示身為金輪圣王，登大寶位，布大恩庥。率土歡呼，普天稱慶，聰文睿武，頓掩百王。恭儉仁慈，繼揚七圣，蒸蒸大孝，統御華夷，翼翼小心，撫安民俗。
復遇皇太后四十年間，母儀天下，四朝萬世，德冠宮中，道合無疆。功資有截，保佑圣嗣，同理萬機，追念先皇，崇斯法會。皇太妃、皇后共展孝心，用資報土，遂使禪流則舉唱宗乘，法師則闡揚教義，集其殊利，上助仙游。伏愿大行皇帝圣心明徹，神鑒照然，天表如生，諦聞舉唱。觀音前引，勢至後隨，坐寶蓮華，遍登佛剎，放白毫瑞，現金相身，運大慈悲，又安宗廟，不忘愿力，普利生民。久瀆圣聰，伏惟珍重！
師於建中靖國元年二月十七日大行皇太后五七，奉圣旨就慈德殿陞座，師拈香云：雞林貢到，枉涉於鯨波；鷲嶺馳來，徒經於沙勒；蛇婆入進，未足於清芬；燕水遠投，不全於旖旎。爭如此香是炎宋大國，現在佛心地中生，滿天馥郁，諸菩薩性海內出，遍界氤氳。今日對斯玉陛，焚向金爐，不唯助薦大行皇太后仙游，亦乃上祝皇圖永固。便焚香，敷座。
問：慈德參天，想仁風而猶在；圣心至孝，念親愛以何之？茲日薦嚴，憑何妙旨？
師云：龍樓新燕語，御柳野鶯啼。
僧曰：恁麼則不動步而登夜摩天，不動步而昇彌勒樓閣。
師云：祖焰續時光燦燦，覺花開處葉重重。
僧曰：一人有慶，萬古歡心。
師云：九重城千花秀，五鳳樓前萬姓歌。
僧曰：若不伸此問，爭顯我師機？
師云：更進一句，方得話圓。
問：少室峰前，壁立千仞；曹溪路上，水泄不通。未審法云門下又且如何？
師云：芻犬吠時天地合，木雞啼處祖燈輝。
僧曰：可謂一句了然超百億，句句分明在目前。
師云：龍吟春霧起，虎嘯暖風生。
僧曰：圓音一剖周沙界，佛國光中轉更新。
師云：贊嘆又爭得？
僧曰：分去直教沙界廣，收來應是不容針。
師云：何可當機問？
僧曰：請師當機答。
師云：且領前話。
問：堯風遐布，舜日當天，道被萬方，德崇三教。敢問教外別傳一句作麼生道？
師云：龜毛長萬丈，兔角聳千尋。
僧曰：一句直超三教外，廓然全露祖師心。
師云：萬里浮云盡，九衢春色多。
僧曰：五七薦嚴皇太后，未知仙馭往何方？
師云：六宮遺訓在，一月下遙天。
僧曰：步步金蓮生極樂，時時寶界禮彌陀。
師云：三朝為圣后，千古作規模。
僧曰：西祖之道蒙師指，南山祝壽又如何？
師云：曾到祝融峰頂上，萬年松帶雪霜青。
僧曰：七十二峰連碧漢，堪祝吾皇萬萬春。
師云：山僧即不恁麼。
僧曰：和尚又作麼生？
師云：七圣崇基歸有道，百王功業合無為。
僧曰：學人則無計上酬天子德，唯憑朝夕一爐香。
師云：普請報皇恩。
僧曰：拔萃優曇唯佛國，馨香別是一家春。
師云：不須人事。
問：三世諸佛說不到處，六代祖師構不著底，君王面前，請師施設。
師云：祖月凌空圓圣智，佛燈光照宋山河。
僧曰：飲光得處曾微笑，少室騰芳直至今。
師云：但能踏得曹溪路，了知生死不相干。
僧曰：一念不生全體現，歸源無處不通津。
師云：今日當機又且如何？
僧曰：祖意已蒙師指示，祝堯一句望稱揚。
師云：但看庭外柏，便是萬年枝。
師乃云：觀大海者難為水，登圣人門者難為言，且道今日登圣人門，說個什麼即得？還委悉麼？適來惠林舉臨濟風規，凈因唱云門機要，法云到遮，試說見在佛家風。且作麼生是見在佛家風？恭以國朝以圣繼圣，安民養民，含育萬方，崇闡三教。
所以窮孔子要道，則本仁祖義，潔行修身，於國於家，盡忠盡孝，俯仰高堅之冥象，顧瞻前後之樞機。學老君之道，則收視旋聽，養氣怡神，閉智塞聰，解紛挫銳，跳壺中之日月，藏瓢之乾坤。究如來至道，則大智發明，真源澄湛，修因契果，悟法了人，入七覺之茂林，行八正之徑路。
參祖師妙道，則頓悟自心，頓證本性，融和根境，透脫死生，即於一念之中，超越千圣之表。是以登孔子之門者，文場選官；游老君之門者，神府求仙；入如來之門者，覺場選佛；升祖師之門者，雪庭悟心，而龍象蹴踏，人天開覺，六通自在，三德圓明。且道今日六院禪師，百余云眾，登圣人之門，作個什麼？
良久，云：共將西祖傳來印，同助仙游上寶方。此日大行皇太后五七之辰，臣僧惟白伏奉圣旨，舉揚宗風，憑此禪機，上薦仙馭。恭惟國家百五十年，建立太平，三千國土，齊心克順，八圣繼統，四后臨朝，坤德相高，母儀各勝。
且章獻明肅皇太后輔政仁宗皇帝四十余年，萬方寧肅，休牛歸馬，偃武修文，三代未可比擬，兩漢何足所論？仁君仁心，盡善盡美。慈圣光獻皇太后輔政神宗皇帝，一登寶位，百度皆新，啟圣道之淵源，揚經術之旨義，圣明超於五帝，睿智掩於三皇。大振禪宗，廣崇佛剎，有家有國，未見未聞。
宣仁圣烈皇太后輔政哲宗皇帝，十年保佑，一物不私，示天下以公正之明，訓宮庭唯儉素之節，撫綏萬姓，鎮靜四夷，天成地平，遐安邇肅。大行皇太后輔政今上皇帝陛下，切掩百王，德隆七圣，一言定冊，萬國歡心，生民胥戴於明君，夷夏喜逢於圣主，含和坤道，俾助乾儀。雖周時三母，未足比其勳謀；漢朝二后，詎可方其輔翼？又能勇退宮中，忽歸天上，自古希有，在今即無。恭想此德此恩，何思何報？
我皇帝陛下堯仁自得，舜孝天資，自皇太后去冬服藥，至於元正，不出宮闈，躬瞻侍奉，吁食而春鶯已囀，宵衣而更漏愈長。藥餌親嘗，晝夜忘寢，凱風扇於區宇，琴韻洽於普天。昔聞有天子之大孝，今見陛下如斯之能行，所謂佛言得未曾有。奈何皇太后壽年已定，數不可移，掩質浮華，真歸佛土。皇帝陛下哀情篤厚，圣孝始終，深思定冊之功，欲報生成之重，度僧尼道，精崇法會，勅選禪眾，舉揚禪宗，集斯勝緣，上資仙馭。
昔摩耶夫人，生我佛如來，升金剛之寶座，踞菩提之道場，作三界之人師，為四生之慈父，摩耶夫人卻還天宮，與天自在。今大行皇太后，立今上皇帝陛下登金輪之寶位，居重屋之明堂，為千界之獨尊，作萬民之元首，皇太后亦還天宮，與天自在。若也如是，今古同途，相續無間。如斯舉唱，還相委悉麼？其或未然，臣僧不免重說偈言：法筵龍象眾徘徊，遠想仙游不可陪。長樂宮中云逝去，率陀天上見歸來。七重欄楯隨云步，九品蓮花蔟寶臺。至竟要知何處是，裕靈山色起崔嵬。久瀆圣聰，伏惟珍重！
開堂日，問：為國宣揚辟祖闈，九重城顯光輝，人人聳聽真消息，未審如何贊萬機？
師云：千歲鶴鳴華表柱，萬年松在祝融峰。
僧曰：恁麼則不忘昔日靈山記，祖道重興出帝心。
師云：一爐香火僧家事，此日將醻圣主恩。
問：梵王請佛，蓋為群生。大主請師，合談何事？
師云：昨日長空雨，今朝天地清。
僧曰：喜氣遠將和氣合，爐煙分作瑞煙浮。
師云：須彌橫海上，卓爾壽山高。
僧曰：愿將此日興隆事，為潤為霖報主恩。
師云：恩深轉無語，懷抱自分明。
師乃云：鷲峰山頂，焰續千燈；熊耳巖前，花開五葉。燈燈互照，葉葉騰芳，明徹古今，馨香遍界。所以闡揚宗旨，各稟師承。談經者，克明因果，詮顯真乘；秉律者，洞達開遮，堅持軌則；演論者，研窮妙理，剖判淵微；習禪者，頓悟本心，提佛祖印，即證解脫，透出根塵。然雖如是，本分衲僧總不恁麼。還會麼？云門木馬，日日嘶風；雪嶺泥牛，時時吼地。吹無孔笛，韻出青霄；彈勿弦琴，音聞碧落。綿綿不漏，杳杳彌綸，妙性靈機，言思路絕。若能如是，真大丈夫，轉妙法輪，助圣明化。如斯舉唱，誰為證明？
良久，云：將此深心奉塵剎，今日分明報國恩。惟白生逢瑞世，出際昌時，遭逢皇帝陛下垂衣寶位，統御金輪；啟佛大智，日應萬機；運佛大慈，澤及萬物；證佛妙心，含容萬法；明佛知見，統攝萬方。
故禪林講肆，繼祖傳宗，緬思自古，無如今日。天下禪門，孰不欣幸？即將此日開堂，舉揚般若勝利，上延皇帝圣筭無窮，玉葉含春，金枝挺秀，越國大長公主、大尉留後，發菩薩心，修菩薩行，凈菩薩慧，起菩薩愿。
奏聞神宗皇帝建此梵宇，十五余年，三招宗匠，舉揚大事，誠非小緣，授佛摩頂，遂致如斯。伏愿道性純明，真機濬徹，壽山增峻，福海汪洋。諸王天眷、內外宰僚，各各運圣人籌策，佐天地權衡，永護祖風，不忘佛記。在會檀那，隨喜法眾，一聞舉唱，永悟心宗，不待龍華，便成佛果。久立眾慈，伏惟珍重！