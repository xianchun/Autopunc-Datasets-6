宣和画谱二十卷，不著撰人名氏，记宋徽宗朝内府所藏诸画，前有宣和庚子御制序。然序中称今天子云云，乃类臣子之颂词，疑标题误也。所载共二百三十一人，计六千三百九十六轴，分为十门：一、道释，二、人物，三、宫室，四、蕃族，五、龙鱼，六、山水，七、鸟兽，八、花木，九、墨竹，十、蔬果。考赵彦卫云麓漫钞载：宣和画学，分六科：一曰佛道，二曰人物，三曰山川，四曰鸟兽，五曰竹花，六曰屋木。与此大同小异，盖后又更定其条目也。蔡绦铁围山丛谈曰崇宁初，命宋乔年值御前书画所，乔年后罢去，继以米莆辈。迨至末年，上方所藏，率至千计。吾以宣和癸卯岁，尝得见其目云云。癸卯在庚子后三年，当时书画二谱，盖即就其目，排比成书欤？徽宗绘事本工，米莆又称精鉴，故其所录，收藏家据以为征，非王黼等所辑博古图，动辄舛谬者比。绦又称御府所秘古来丹青，其最高远者，以曹不兴玄女授黄帝兵符图为第一，曹髦卞庄子刺虎图第二，谢稚烈女贞节图第三，自余始数顾陆僧繇而下，与今本次第不同。盖作谱之时，乃分类排纂，其收藏之目，则以时代先后为差也。又卞庄子刺虎图，今本作卫协，不作曹髦，则并标题名氏亦有所考正更易矣。王肯堂笔尘曰画谱采荟诸家记录或臣下撰述，不出一手，故有自相矛盾者。如山水部称王士元兼有诸家之妙，而宫室部以早隶目之之类，许道宁条称张文懿公深加叹赏，亦非徽宗口语，盖仍刘道醇名画评之词云云。案肯堂以是书为徽宗御撰，盖亦未详绎序文，然所指抵牾之处，则固切中其失也。
志于道，据于德，依于仁，游于艺。艺也者，虽志道之士所不能忘，然特游之而已。画亦艺也，进乎妙，则不知艺之为道，道之为艺，此梓庆之削鐻，轮扁之斫轮，昔人亦有所取焉。于是画道释像与夫儒冠之风仪，使人瞻之仰之，其有造形而悟者，岂曰小补之哉。故道释门因以三教附焉。自晋宋以来，还迄于本朝，其以道释名家者，得四十九人。晋宋则顾陆，梁隋则张展辈，盖一时出乎其类，拔乎其萃者矣。至于有唐，则吴道玄遂称独步，殆将前无古人。五代如曹仲元，亦骎骎度越前辈。至本朝，则绘事之工，凌轹晋宋间，人物如道士李得柔，画神仙得之于气骨，设色之妙，一时名重，如孙知微辈，皆风斯在下。然其余非不善也，求之谱系，当得其详，姑以著者概见于此。若赵裔、高文进辈，于道释亦籍籍知名者，然裔学朱繇，如婢作夫人，举止羞涩，终不似真；文进蜀人，世俗多以蜀画为名家，是虚得名，此谱所以黜之。
顾恺之，字长康，小字虎头，晋陵无锡人。义熙中为散骑常侍。恺之博学有才气，丹青亦造其妙，而俗传谓之三绝：画绝，痴绝，才绝。方时为谢安知名，以谓自生民以来，未之有也。恺之每画人成，或数年不点目睛，人问其故，答曰：四体妍蚩，本亡关于妙处，传神写照，正在阿堵中。尝图裴楷像，颊上加三毛，观者觉神明殊胜。又为谢鲲像在石岩里，云：此子宜置在邱壑中。欲图殷仲堪，仲堪有目病，固辞，恺之曰：明府正为眼耳，若明点瞳子，飞白拂上，使如轻云之蔽月，岂不美乎？仲堪乃从之。尝于瓦官寺北殿画维摩诘，将毕，欲点眸子，乃谓寺僧曰：不三日，观者所施，可得百万。已而果如之。杜甫题瓦官寺诗，云虎头金粟影者谓此。恺之世以谓天材杰出，独立无偶，妙造精微，虽苟卫曹张，未足以方驾也。谢赫以谓迹不逮意，声过于实，岂知恺之者。惜今罕见其画，盖恺之深自秘惜，如尝以一厨画寄桓温家，而后为温窃取，则恺之之画，所以传于世者，宜罕见之也。今御府所藏九：净名居士图一三天女美人图一夏禹治水图一黄初平牧羊图一古贤图一春龙出蛰图一女史箴图一斫琴图一牧羊图一陆探微，吴人也。善画，事明帝，在左右，丹青之妙，众所推称，其名略见于宋书。人谓画有六法，自古鲜能足之，探微得法为备，穷理尽性，事绝言象，包前孕后，古今独立，真万代之耆龟衡鉴也。议者率以顾陆僧繇为之品第，或譬之论书，顾陆则钟张，僧繇则逸少也，是知书画同体。又曰张得其肉，陆得其骨，顾得其神，言肉则浅，言骨则深，言神则妙；深浅神妙，不有间乎。探微虽介于二者，然摭古今之说，若兼有之，但得骨则精深可知矣。岂非顾在前，愈于己，则陆当居后；独言陆，则可以绝人耶。探微平生所画者，多爱图古圣贤像，不为无意。近时米芾喜论画，尝谓明白易辨者，唯顾陆与吴生，讵不信夫。二子绥洪、绥肃，以家学传授，作画亦工，不坠素习，绰有父风，而终不近也。张彦远谓体运遒举，风力顿挫，一点一拂，动笔新奇，固自不凡矣。然能之而不从事于此，故传世者极少。尝于麻纸画释迦像，为时所珍，盖麻纸缓肤饮墨，不受推笔，亦丹青家所难，宜得誉云。洪肃亦绍箕裘，见闻习尚，往往有不待学而能者，名载谱录，而所画不传，岂非为父兄之所掩乎？今御府所藏一十：无量寿佛像一佛因地图一降灵文殊像一净名居士像一托塔天王图一北门天王图一天王图一王献之像一五马图一摩利支天菩萨像一张僧繇，吴人也。天监中，历官至右将军、吴兴太守，以丹青驰誉于时。方梁武帝以诸王居外，每想见其面目，即遣僧繇乘，传写之以归，对之如见其人。江陵天皇寺有柏堂，僧繇画庐舍那及孔子像，明帝见之，怪以孔子参佛氏，以问僧繇，僧繇对曰：他日赖此无恙耳。又尝于金陵安乐寺画四龙，不点目睛，谓点即腾骧而去，人以谓诞，固请点之，因为落墨，才及二龙，果雷电破壁，徐视画，已失之矣，独二龙未点睛者在焉。世谓僧繇画骨气奇伟，规模宏逸，六法精备，当与顾陆并驰争先。僧繇画，释氏为多，盖武帝时崇尚释氏，故僧繇之画，往往从一时之好。今御府所藏十有六：佛像一文殊菩萨像三大力菩萨像一维摩菩萨像一佛十弟子图一十六罗汉像一十高僧图一九曜像一镇星像一天王像一神王像一扫象图一摩利支天菩萨像一五星二十八宿真形图一展子虔，历北齐、周、隋，至隋为朝散大夫。而所画台阁，虽一时如董展，不得以窥其妙。写江山远近之势尤工，故咫尺有千里趣。僧琮谓子虔触物留情，备皆绝妙，是能作难写之状，略与诗人同者也。今御府所藏二十：北极巡海图二石勒问道图一维摩像一法华变相图一授塔天王图一摘瓜图一按鹰图一故实人物图二人马图一人骑图一挟弹游骑图一十马图一北齐后主幸晋阳图六董展，字伯仁，汝南人也。以才艺称，乡里号为智海，官至光禄大夫、殿内将军。尤长于画，虽无祖述，不愧前贤，夙德名流，见者失色。但地处平原，而无江山之助；与戎马为邻，而无中朝冠冕之仪，非其不至也，盖风声地气之所习尔。伯仁与展子虔齐名于时，然董造其微，展得其骏，展于董之台阁则不及，董于展之车马则乏所长焉。是则董之视展，盖亦犹诗家之李杜也。展作道经变相，尤为世所称赏，自非画外有情，参灵酌妙，入华胥之梦，与化人同游，何以臻此。今御府所藏一：道经变相图阎立德，历官工部尚书。父毗，在隋以丹青得名。与弟立本，家学俱造其妙。唐贞观中，东蛮谢元深入朝，颜师古奏言：昔周武时远国归款，乃集其事为王会图，今卉服鸟章，俱集蛮邸，实可图写。因命立德等图之。其序位之际，折旋规矩，端簪奉笏之仪，与夫鼻饮头飞，人物诡异之状，莫不备该毫末，故李嗣真云大安博陵，难兄难弟，谓立德立本也。今御府所藏九：采芝太上像一七曜像二游行天王图二庄生马知图一右军点翰图一沉约湖雁诗意二阎立本，总章元年以司平太常伯拜右相，有应务之才。与兄立德以善画齐名，立本尤工于形似。初，唐太宗与侍臣泛舟春苑池，见异鸟容与波上，喜见颜色，诏坐者赋诗，召立本写焉。阁外传呼画师阎立本，时立本已为主爵郎中，俯伏池左，研吮丹粉，顾视坐者，愧与汗下。归戒其子曰：吾少读书，文辞不减侪辈，今独以画见名，遂与厕役等，若曹慎毋习。然性所好，欲罢不能也。及为右相，而姜恪以战功擢左相，故时人有左相宣威沙漠，右相驰誉丹青之嘲。尝奉诏写太宗真容，后有善画者传于玄都观，以镇九五冈之气，犹可以仰神武之英威也。又写秦府十八学士、凌烟阁功臣等，悉皆辉映前古，时人咸称其妙。尝作醉道图，或以张僧繇醉僧图比。立本尝至荆州，视僧繇画，曰：定虚得名耳。明日又往，曰：犹是近代佳手。明日又往，曰：名下定无虚士。坐卧观之，留宿其下，十日不能去，是犹欧阳询之见索靖碑也。且立本以阁外传呼画师，至戒其子弟毋习，而张彦远正以魏明帝起凌云台，敕韦诞题榜，窃比其事，是岂知言也哉。且戴安道碎琴，不为王门之伶人；而阮千里终日应客不倦，议者以安道不如千里之达也。然渔阳掺挝，果可以辱祢衡耶！今御府所藏四十有二：三清像一元始像二行化太上像一传法太上像一岩居太上像一四子太上像一太上西升经一拱极图一玉晨道君像一延寿天尊像一木纹天尊像一北帝像一十二真君像一维摩像二孔雀明王像一观音感应像一五星像二太白像一房宿像一十二神符一宣圣像一步辇图一王右军真一窦建德图一写李思摩真一凌烟阁功臣图一魏征进谏图一飞钱验符图一取性图二西域图二职贡图二异国斗宝图一职贡狮子图一扫象图一紫微北极大帝像一混元上德皇帝像一张孝师，为骠骑尉。善画，尝死而复生，故画地狱相为尤工，是皆冥游所见，非与想像得之者比也。吴道玄见其画，因效为地狱变相。画评谓孝师众制有功，未为尽善，而地狱变相，群雄推服，宜道玄之肯摹仿也。然怪力乱神，圣人所不语，宜孝师以冥游特纪于画，而不为传也。今御府所藏一：传法太上像范长寿，不知何许人？学张僧繇画，然能知风俗好尚，作田家景候人物，皆极其情。至于山川形势，屈曲向背，分布远近，各有条理，而其间室庐放牧之所在，牛羊鸡犬，龁草饮水，动作态度，生意具焉。人谓可以企及僧繇也，当时得名甚着。官止司人校尉。今御府所藏二：醉道图一醉真图一何长寿，与范长寿同师法，故所画多相类，然一源而异派，论者次之。至于并驾齐驱，得名则均也。初，何与范俱作醉道图传于世，好事者以僧繇名之，盖必有能辨之者云。今御府所藏二：辰星像一五岳真官像一尉迟乙僧，吐火罗国胡人也。父跋质那。乙僧贞观初，其国以善画荐中都，授宿卫官，封郡公。时人以跋质那为大尉迟，乙僧为小尉迟，盖父子皆擅丹青之妙，人故以大小尉迟为之别也。乙僧尝于慈惠寺塔前画千手眼降魔像，时号奇踪，然衣冠物像，略无中都仪形，其用笔妙处，遂与阎立本为之上下也。盖立本画外国，妙于前古；乙僧画中国人物，一无所闻；由是评之，优劣为之遂分。今御府所藏八：弥勒佛像一佛铺图一佛从像一外国佛从图一大悲像一明王像二外国人物图一吴道玄，字道子，阳翟人也，旧名道子。少孤贫，客游洛阳，学书于张颠、贺知章，不成；因工画，未冠，深造妙处，若悟之于性，非积习所能致。初为兖州瑕邱尉，明皇闻之，召入供奉，更今名，复以道子为字，由此名振天下。大率师法张僧繇，或者谓为后身焉，至其变态纵横，与造物相上下，则僧繇疑不能及也。且画有六法，世称顾恺之能备，恺之画邻女，以棘刺其心而使之呻吟，道子画驴于僧房，一夕而闻有踏藉破迸之声；僧繇画龙点睛，则闻雷电破壁飞去，道子画龙，则鳞甲飞动，每天雨则烟雾生；且顾冠于前，张绝于后，而道子乃兼有之，则自视为如何也。开元中将军裴旻居母丧，请道子画鬼神于天宫寺，资母冥福。道子使旻屏去缞服，用军装缠结，驰马舞剑，激昂顿挫，雄杰奇伟，观者数千百人，无不骇栗，而道子解衣䃲礴，因用其气以壮画思，落笔风生，为天下壮观。故庖丁解牛，轮扁斫轮，皆以技进乎道；而张颠观公孙大娘舞剑器，则草书入神。道子之于画，亦若是而已，况能屈骁将如此气概，而岂常者哉。然每一挥毫，必须酣饮，此与为文章何异，正以气为主耳。至于画圆光，最在后，转臂运墨，一笔而成，观者喧呼，惊动坊邑，此不几于神耶。且贵耳贱目者，人之常情，在当时犹取重若是，况于传远乎。议者谓有唐之盛，文至于韩愈，诗至于杜甫，书至于颜真卿，画至于吴道玄，天下之能事毕矣。世所共传而知者，惟地狱变相，观其命意，得阴骘阳受、阳作阴报之理，故画或以金胄杂于桎梏，固不可以体与迹论，当以情考而理推也。其他种种妙笔，杂见于小说传记，此得以略，姑纪其大概胜绝者云。道玄供奉时为内教博士，非有诏不得画，官止宁王友。今御府所藏九十有三：天尊像一木纹天尊像一列圣朝元图一佛会图一炽盛光佛像一阿弥陁佛像一三方如来像一毗卢遮那佛像一维摩像二孔雀明王像四宝檀花菩萨像一观音菩萨像二思维菩萨像一宝印菩萨像一慈氏菩萨像一大悲菩萨像三等觉菩萨像一如意菩萨像一二菩萨像一菩萨像一地藏像一帝释像二太阳帝君像一辰星像一太白像一荧惑像一罗睺像二计都像一五星像五五星图一二十八宿像一托塔天王图一护法天王像二行道天王像一云盖天王像一毗沙门天王像一请塔天王像一天王像五神王像二大护法神十四善神像九六甲神像一天龙神将像一摩那龙王像一和修吉龙王像一温钵罗龙王像一跋难陀龙王像一德义伽龙王像一檀相手印图二双林图一南方宝生如来像一北方妙声如来像一翟琰，早师吴道玄，每道玄画，落墨已即去，多命琰布色，盖人物精神，只在约略秾淡间，而道玄辄许可，故知琰自不凡。琰布色落墨，与道玄，真赝故未易辨也。今御府所藏四：天尊圣像一太上像一孔雀明王像一天王图一杨庭光，与吴道玄同时，善写释氏像与经变相，旁工杂画山水等，皆极其妙，时谓颇有吴生体，但行笔差细，以此不同，要之行笔细，则所以劣于吴生也。今御府所藏十有四：药师佛像一五秘密如来像一观音像二如意轮菩萨像一思定菩萨像一思惟菩萨像一仁王菩萨像一长寿菩萨像一菩萨像一五星像一星官像一明星携行图一写武后真一卢楞伽，长安人。学画于吴道玄，但才力有所未及。尤喜作经变相，入蜀名益着，虽一时名流，莫不敛衽。乾元初尝于大圣慈寺画行道僧，颜真卿为之题名，时号二绝。又尝画庄严寺三门，窃自比道玄总持壁，一日道玄忽见之，惊叹曰：此子笔力，常时不及我，今乃相类，是子也，精爽尽于此矣。居一月，楞伽果卒。楞伽所画，类皆佛像，故知道玄之赏叹以为类己，非虚得名也。今御府所藏一百五十：献芝真人像一成道释迦佛像一释迦佛像四大悲菩萨像一观音菩萨像一文殊菩萨像一普贤菩萨像一七俱胝菩萨像一罗汉像四十八十六尊者像十六罗汉像十六小十六罗汉像三智嵩笠渡僧像一渡水僧图二高僧像二高僧图二孔雀明王像一十六大阿罗汉像四十八赵德齐，父温，以画称于世，德齐遂能世其家，奇踪逸笔，雅为时辈推许。光化中，诏许王建于成都置生祠，命德齐画西平王仪仗，车辂旌旗，森卫严整，形容备尽。及朝真殿上画后妃嫔御，皆极精妙。昭宗喜之，迁翰林待诏。今御府所藏一：过海天王像一范琼，不知何许人也？寓居成都，与陈皓、彭坚同时，俱以善画人物道释鬼神得名。三人同手于诸寺图画佛像甚多，咸通中于圣兴寺大殿画东北方天王并大悲像，名动一时。有鸟瑟摩像，设色未半而罢，笔踪超绝，后之名手，莫能补完。是犹杜甫诗曰身轻一鸟过，初传之者偶阙一过字，而当时词人墨客补之，终不能到，故知笔端造化，至超绝处，则脱落笔墨畦径矣。今御府所藏九：天地水三官像三南斗星君像一维摩像一文殊菩萨像一降塔天王像一写飞廉神像一高僧图一常粲，长安人。咸通中路岩侍中牧蜀日，粲入蜀，雅为岩宾礼甚厚。粲善画道释人物，尤得时名，喜为上古衣冠，不堕近习。衣冠益古，则韵益胜，此非画工专形似之学者所能及也。当时有伏羲画卦、神农播种、陈元达锁谏等图，皆传世之妙也。曲眉丰脸，燕歌赵舞，耳目所近，玩者犹不见之，而粲于笔下，独取播种锁谏等事，备之形容，则亦诗人主文而谲谏之义也，宜后世之有传焉。今御府所藏十有四：伏羲画卦像图一神农播种像图一佛因地图一陈元达锁谏图一写懿宗射兔图一星官像一十才子图二验丹图一故实人物图五孙位，会稽人也。僖宗幸蜀，位自京入蜀，称会稽山人。举止疏野，襟韵旷达，喜饮酒，罕见其醉，乐与幽人为物外交。光启中画应天寺东壁，位因润州高座寺张僧繇战胜天王本笔之。画成，矛戟森严，鼓吹戛击，若有声在缥缈间；至于鹰犬驰突，云龙出没，千状万态，势若飞动。非笔精墨妙，情高格逸，其能与于此耶。其后改名遇，卒不知所在。今御府所藏二十有七：说法太上像一天地水三官像三维摩图一三教图一星官图一会仙图一神仙故实图四高士图一四皓奕棋图一王波利图一写马融像一写笔卓图一高逸图一取性图二草堂图三围棋图一扫象图一番部搏易图一张南本，不知何许人？画佛像鬼神甚工，尤喜画火。火无常体，世俗罕有能工之者，独南木得之。尝于成都金华寺大殿画八明王，时有一僧游礼至寺，整衣升殿，壁间见所画火势焰逼人，惊怛几仆。时孙位以画水得名，世之论画水火之妙者，独推二子，盖水几于道，而火应于神，非笔端深造理窟，未易于形容也。又尝为宝历寺图佛事，曲尽其妙，后为人模写窃换而去，多散落荆湖间。当时有勘书诗会、高丽王行香等图，盛传于世。今御府所藏三：写观音图一文殊部从图一勘书图一辛澄，不知何许人？多游蜀中，见于益州名画录。工画西方像，不闻其他，盖专门之学也。大抵释氏貌像多作慈悲相，趺坐即结跏，垂臂则袒肉，目不高视，首不轩举，淡然如枯木死灰，便同设教，故自为一家，所以海州观音，泗州僧伽，画工之精者，擅名一方，以资衣食，而不必兼善也。澄尝于蜀中大圣寺画僧伽及诸变相，士女倾城邑往观焉，后至者无地以容，蜀人传之为佳话，且筑室于道，议者无不二三，兹乃众目所归，不待较而可得矣。今御府所藏二十有五：佛像一佛铺图一宝生佛像一甘露如来像一大悲菩萨像二观音像二白衣观音像一如意轮菩萨像二慈氏菩萨像一仁王菩萨像一宝印菩萨像二宝檀花菩萨像一文殊菩萨像一思维菩萨像一思念菩萨像一乐音菩萨像一不空钓菩萨像一侍香菩萨像一献花菩萨像一莲花菩萨像一香花菩萨像一张素卿，简州人也。少孤贫，作道士，好画道像。僖宗时遣使封丈人山为希夷公，素卿上表言丈人山在五岳之上，五岳封王，则此不当称公，诏可其请，因赐紫。其后作十二真君像，各写其卖卜、货丹、书符、导引之意，人称其妙，安思谦因伪蜀主王氏诞辰献之，命翰林学士欧阳炯作赞，黄居宝以八分书题之。今御府所藏十有四：天官像一三官像一九曜像一寿星像一容成真人像一董仲舒真人像一严君平真人像一李阿真人像一马自然真人像一葛元真人像一长寿仙真人像一黄初平真人像一窦子明真人像一左慈真人像一道士陈若愚，左蜀人。师张素卿，得丹青之妙。于成都精思观作青龙、白虎、朱雀、玄武四君像，声誉益着。画东华帝君像尤工，盖东华帝君应位乎震，自干再索而得震，震帝出以应物之地，若愚非道家者流，何以知此，宜前此未有写之者也。今御府所藏一：东华帝君像姚思元，林泉人也。画道释一时知名，作紫微二十四化，皆所以警悟世俗，非止于游戏丹青而自娱悦者也。画佛亦多取因地为之图，所传于世者故自罕见之。今御府所藏三：佛会图一孔雀佛铺图一紫微二十四化图一王商，不知何许人也？工画道释士女，尤精外国人物，与胡翼同时，并为都尉赵嵓所厚。嵓笔法高妙，方时谓一经品目，即便为名流，商所以致嵓之厚者，岂虚名哉。商有职贡、游春、士女等图及佛像传于世。今御府所藏十有一：老子度关图一职贡图二贡奉图五林风俗图一林士女图一林妇女图一燕筠，不知何许人也？工画天王，笔法以周昉为师，颇臻其妙。然不见他画，独天王传于世，岂非当五代兵戈之际，事天王者为多，亦时所尚乎。至于辅世遗烈，见于澶渊，则天王功德，亦不诬矣，宜为世所崇奉焉，筠以名家，亦可贵也。今御府所藏二：行道天王图一天王图一支仲元，凤翔人。画人物极有工，随其所宜，见于动作态度。多画道家与神仙像，意其亦物外人也。又喜作棋图，非自能棋，则无由知布列变易之势，至于松下林间对棋者，莫不率有思致焉。今御府所藏二十有一：太上传法图一太上诫尹喜图一太上度关图一三教像一五星图一三仙图一七贤图二商山四皓四皓围棋图一围棋图一会棋图一松下奕棋图二勘书图一尧民击壤图二林石棋会图二棋会图二左礼，不知何许人也？工写道释像，与张南木同时，故笔法近相类。盖道释虽非鬼神之状为难知，若近习而易工者，然气貌亦自殊体，道家则仙风道骨，要非世俗抗尘之状；释氏则慈悲枯槁，与世淡泊，无贪生奔竞之态。非有得于心者，讵能以笔端形容所及哉。礼专以道释为工，其亦技进乎妙者也。有二十四化图、十六罗汉、三官、十真人等像传于世。今御府所藏三：天官图一地官图一水官图一朱繇，唐末长安人也。工画道释，妙得吴道玄笔法，人未易优劣也。洛中广爱寺，河中府金真观，皆有繇所画壁。工道释，未有不以道玄为法者，然升堂入室，世罕其人，独繇不唯妙造其极，而时出新意，千变万态，动人耳目。国朝武宗元尝在洛见其所画壁，云文殊队中旧有善财童子，予酷爱其笔法，玩之月余不忍去，今遂失其童子所在，信其画亦神矣。弟子赵裔，亦知名一时。今御府所藏八十有三：元始天尊像一天地水三官像三金星像一木星像二水星像二火星像三土星像一天蓬像二南北斗星真像一释迦佛像四无量寿佛像二药师佛像二问疾维摩图二五方如来像一佛像二兜率佛铺图一文殊菩萨像四降灵文殊像一普贤菩萨像三降灵普贤像一维摩像二观世音菩萨像三行道菩萨像五大悲像二香花菩萨像一宝檀菩萨像一菩萨像二帝释图一金刚手菩萨像一西方图一揭帝神像四护法神像六善神像七天王像二北门天王像二捧塔天王像一高僧像一地狱变相一李升，唐末成都人也。初得李思训笔法，而清丽过之。一日得唐张璪山水一轴，凝玩久之，辄舍去，后乃心师造化，脱略旧习，命意布景，视前辈风斯在下，犹韩干视厩中万马，曰真吾师也，故能度越曹霸辈数等，升之于画，盖得之矣。蜀人亦呼为小李将军，盖当时李昭道，乃思训子也，思训号大李将军，昭道号小李将军，今升与昭道声闻并驰，故以名云。升笔意幽闲，人有得其画者，往往误称王右丞者焉。今御府所藏五十有二：采芝太上像一太上度关图一六甲神像六葛洪移居图一仙山图一仙山故实图一天王像一行道天王像二渡海天王像一吴王避暑图一滕王阁宴会图一滕王阁图五姑苏集会图一避暑宫图五江上避暑图一故实人物图二江山清乐图一出峡图一远山图一山水图一象耳山大悲真相一十六罗汉像十六杜子瑰，华阴人也。精意道释。因画圆光，自谓得意，非丹青家所及，每诧于流辈曰：我作圆光时，心游海上，遐想日出扶桑，沧沧凉凉，其状若此，故脱略笔墨，使妍淡无迹，宜他人所不能到也。论者以为信然。子瑰，研吮丹粉，尤得其术，故彩绘特异。今御府所藏十有六：毗卢遮那佛像一释迦文佛像一弥勒佛像一大悲佛铺图一大悲像二大力明王像二五如来像一观音像一白衣观音像一文殊菩萨像一如意轮菩萨像一宝印菩萨像一宝檀像一杜齯龟，其先秦人也。避地居蜀，事王衍为翰林待诏。博学强识，无不兼能，至丹青之习，妙出意外，画佛相人物尤工。始师当粲，后舍旧学，自成一家，故笔法凌轹辈流，粲亦莫得接武也。成都僧舍所画壁，名盖一时。今御府所藏十有四：天地水三官像三佛因地图一释迦佛像一大悲像二孔雀明王像一慈氏菩萨像一普贤菩萨像一净名居士图一托塔天王像一善神像二张元，简州金水石城山人。善画释氏，尤以罗汉得名。世之画罗汉者，多取奇怪，至贯休则脱略世间骨相，奇怪益甚，元所画得其世态之相，故天下知有金水张元罗汉也。今御府所藏八十有八：大阿罗汉三十二释迦佛像一罗汉像五十五曹仲元，建康丰城人，江南李氏时，为翰林待诏。画道释鬼神，初学吴道玄，不成，弃其法，别作细密以自名家，尤工傅彩，遂有一种风格。尝于建业佛寺画上下座壁，凡八年不就，李氏责其缓，命周文矩较之，文矩曰：仲元绘上天本样，非凡工所及，故迟迟如此。越明年乃成，李氏特加恩抚焉。杜甫诗谓十日一水，五日一石，能事不受相促迫，信不诬也，此与左思十年三赋何异？故古之画工，率非俗士，其模写物象，多与文人才士思致相合，以其冥搜相类耳。当时江左言道释者，称仲元为第一，不为过焉。今御府所藏四十有一：九曜像一三官像三佛会图三地藏图一释迦佛像二无量寿佛像一弥勒佛像二五十三佛像一五方如来像一观音像十二白衣观音像三慈氏菩萨像一文殊菩萨像二摩利支天菩萨像二如意轮菩萨像一玩莲菩萨像一孔雀明王像一大悲像二普贤像一陆晃，嘉禾人也。善人物，多画道释星辰神仙等，而又喜为数称者，如三仙，四畅，五老，六逸，七贤与山阴会仙，五王避暑之类是也。或言晃尤工田家人物，落笔便成，殊不构思，古人所不到。盖田父村家，或依山林，或处平陆，丰年乐岁，与牛羊鸡犬熙熙然。至于追逐婚姻，鼓舞社下，率有古风，而多见其真，非深得其情，无由命意，然击壤鼓腹，可写太平之像，古人谓礼失而求诸野，时有取焉，虽曰田舍，亦能补风化耳。今御府所藏五十有二：玉皇大帝像一太上像一天官像一星官像一散圣图一列曜图二道释像一孔圣像一四畅图四五老图一六逸图一明王宴乐图一按乐图一烹茶图一绣线图一开元避暑图三五王避暑图三火龙烹茶图一山阴会仙图四神仙事迹图一故实人物图一春江渔乐图二田戏人物图一水仙图三勘书图一古木图一三仙围棋图一葛仙翁飞钱出井图二长生保命真君像一九天定命真君像一天曹益算真君像一天曹掌禄真君像一天曹解厄真君像一九天司命真君像一九天度厄真君像一天曹赐福真君像一天曹掌算真君像一僧贯休，姓姜，字德隐，婺州兰溪人。初以诗得名，流布士大夫间；后入两川，颇为伪蜀王衍待遇，因赐紫衣，号禅月大师。又善书，时人或比之怀素，而书不甚传。虽曰能画，而画亦不多。间为木教像，唯罗汉最著，伪蜀主取其本纳之宫中，设香灯崇奉者逾月，乃付翰苑大学士欧阳炯作歌以称之。然罗汉状貌古野，殊不类世间所传，丰颐蹙额，深目大鼻，或巨颡槁项，黝然若夷䝤异类，见者莫不骇瞩。自谓得之梦中，疑其托是以神之，殆立意绝俗耳，而终能用此传世。太平兴国初，太宗诏求古画，伪蜀方归朝，乃获罗汉。今御府所藏三十：维摩像一须菩提像一高僧像一天竺高僧像一罗汉像二十六孙梦卿，字辅之，东平人也。工画道释，学吴生而未能少变。其后传移吴本，大得妙处，至数丈人物，木施宽阔者，缩移狭隘，则不过数寸，悉不失其形似，如以鉴取物，见大小远近耳，览者神之，号称孙脱壁，又云孙吴生，以此可见其精绝。但施于卷轴者殊少，盖塔庙岁久，不能皆存也。今御府所藏三。太上像一葛仙翁像一松石问禅图一孙知微，字太古，眉阳人也。世本田家，天机颖悟，善画，初非学而能，清净寡欲，飘飘然真神仙中人。不茹妇人所馔食，有密以验之者，皆不可逃所知。喜画道释，用笔放逸，不蹈袭前人笔墨畦畛。尝于成都寿宁院壁图九曜，落墨已，乃令童仁益辈设色，侍从中有持水晶瓶者，因增以莲花；知微既见，谓瓶所以镇天下之水，吾得之道经，今增以花，失之远矣，故知知微之妙，岂俗画所能到也。蜀人尤加礼之，得画则珍藏什袭。知微多客寓寺观，精黄老瞿昙之学，故画道释益工，而蜀中寺观，尤多笔迹焉。今御府所藏三十有七：天蓬像二天地水三官像六九曜像三填星像一亢星像一火星像一十一曜像一岁星像一五星像一星官像二伏牺像一长寿仙像一葛仙翁像一写孙先生像一维摩像一文殊降灵图一智公真一过海天王图一行道天王图一游行天王图一罗汉像一衲衣僧一扫象图一战沙虎图一虎牛图一牛虎图一写李八百妹产黄庭经像一写彭祖女礼北斗像一勾龙爽，蜀人。敦厚慎重，不妄语言。好丹青，喜为古衣冠，多作质野不媚之状，观之如鼎彝间见三代以前篆画也，便觉近习为凡陋，而使人有还淳反朴之意。好画故事人物，世多传其本。今御府所藏一：紫府仙山图陆文通，江南人。画山水道释楼台，得名于时。山水学董元、巨然。作群峰雪霁图，览之使人有登高作赋之思。画道释尤工，作会仙图，皆出乎风尘物表，飘飘然有凌云之意，是其笔端不凡者。今御府所藏十有四：神仙图四仙山故实图四会仙图二群峰雪霁图四王齐翰，金陵人。事江南伪主李煜，为翰林待诏。画道释人物多思致，好作山林邱壑隐岩幽卜，无一点朝市风埃气。开宝末，煜衔璧请命，步卒李贵者，入佛寺中得齐翰画罗汉十六轴，为商贾刘元嗣高价售之，载入京师，质于僧寺。后元嗣偿其所贷，愿赎以归，而僧以过期拒之。元嗣讼于官府，时太宗尹京，督索其画，一见大加赏叹，遂留画，厚赐而释之。阅十六日，太宗即位，后名应运罗汉。今御府所藏一百十有九：传法太上图一三教重屏图一太阳像一太阴像一金星像一水星像一火星像一土星像一罗睺像一计都像一北斗星君像一元辰像一长生朝元图一写南斗星像六会仙图三仙山图一佛像一因地佛图一佛会图一释迦佛像二药师佛像一大悲像二观音菩萨像一势至菩萨像一自在观音像一宝陁罗观音像一岩居观音图一慈氏菩萨像一白衣观音像一须菩提像二十六罗汉像十六十六罗汉像十色山罗汉图二罗汉像二玩莲罗汉像二岩居罗汉像一宾头卢像一玩泉罗汉像一高僧图一智公像一花岩高僧像一岩居僧一高士图二药王像二高贤图二逸士图一重屏图一古贤图五围棋图一琴会图一琴钓图二垂纶图一水阁图一高闲图一静钓图一龙女图一海岸图二秀峰图一陆羽煎茶图一陵阳子明图一支许闲旷图一林壑五贤图一林亭高会图一海岸琪木图一江山隐居图一金碧潭图一设色山水图一林汀遥岑图一林泉十六罗汉图四楚襄王梦神女图一颜德谦，建康人也。善画人物，多喜写道像，此外杂工动植。论者谓王维不能过，虽疑其与之太甚，然在江南时，伪唐李氏亦云：前有恺之，后有德谦。虽不及王顾，亦居常品之上矣。其最著者有萧翼取兰亭横轴，风格特异，可证前说，但流落未见。今御府所藏二十有一：太上像一太上度关图一太上图一太上采芝像一四子太上像一采芝图一仙迹图二十二溪女图三洞庭灵姻图二渡水牧牛图二牧牛图一乳牛图一竹穿鱼图一野鹊图一蝉蝶图一侯翌，字子冲，安定人。善画，端拱雍熙之际，声名籍甚。学吴道玄作道释，落墨清驶，行笔劲峻，峭拔而秀，绚丽而雅，亦画家之绝艺也。始年十三，师郭巡官，郭忘其名。越四年，所学过郭远甚，虑掩郭名，徙寓秦川，往往秦川僧舍画壁，尚有存者。今御府所藏十有六：行化太上像一天蓬像一九曜像一释迦像一维摩文殊像一地藏菩萨像一长寿王菩萨像一问病维摩图一智公传真像一献花菩萨像一净名居士像一天王像一鬼子母像一汉殿论功图一避暑士女图一赋诗士女图一武洞清，长沙人也。工画人物，最长于天神道释等像，布置落墨，广狭大小，横斜曲直，莫不合度；而坐作进退，向背俯仰，皆有思致，尤得人物名分尊严之体，获誉于一时，至有市廛人以刊石着洞清姓名而求售者。然其他画则未闻，传于世者亦少，独十一曜具在。今御府所藏二十有一：太阳像二太阴像二金星像二木星像一水星像二火星像一土星像二罗㬋像一计都像一水仙像一智积菩萨像一侍香金童像一散花玉女像一药王像一诗女对吟图二韩虬，陕人也。与李祝同学吴道玄，后声誉并驰，人以韩李称。尤长于道释，尝在陕郊龙兴寺作画壁，其骨相非世间形色，盖深得于道玄者也。道玄之于道释，世谓绝笔，学者稍窥其藩篱，则便为名流，况虬专门之学，宜其进于妙也。今御府所藏十有三：写太阴像一水星像一星官像一观音像一慈氏菩萨像一行道菩萨像二献花菩萨像二献香菩萨像二天王图一东华司命晋阳真人像一杨棐，京师人也，客游江浙，后居淮楚。善画释曲，学吴生，能作大像。尝于泗滨普照佛刹为二神，率逾三丈，质干伟然，凛凛可畏。又作钟馗亦工。按钟馗近时画者虽多，考其初，或云明皇病疟，梦钟馗舞于前，以遣疟疠，其后传写形似于世，世始有钟馗，然临时更革态度，大同而小异，唯丹青家缘饰之如何耳。又说尝得六朝古碣于墟墓间，上有钟馗字，似非始于开元也，卒无考据。今御府所藏二：立像观音一钟馗氏图一文臣武宗元，字总之，河南白波人。官至虞曹外郎。家世业儒，而宗元特喜丹青之学，尤长于道释，笔法备曹吴之妙。父道，与故相王随为布衣之旧，随见宗元，奇之，因妻外甥女，以随荫补太庙斋郎。尝于西京上清宫画三十六天帝，其间赤明和阳天帝，潜写太宗御容，以宋火德王，故以赤明配焉。真宗祀汾阴还，道由洛阳，幸上清宫，忽见御容，惊曰：此真先帝也！遽命焚香再拜，叹其精妙，伫立久之。张士逊有诗云：曾此焚香动圣容。盖谓是也。祥符初营玉清昭应宫，召募天下名流图殿庑壁，众逾三千，幸有中其选者，才百许人，时宗元为之冠，故名誉益重，辈流莫不敛衽。今御府所藏十有五：天尊像一天帝释像一朝元仙仗图一北帝像一真武像一火星像一土星像一天王图一观音菩萨像一渡海天王像一李得一冲雪过鲁陵冈图四道士徐知常，字子中，建阳人也。能诗，善属文，凡道儒典教与夫制作，无不该晓，脱略时辈，萧然老成，有士君子之风。方阐道教，首预选抡，校雠琅函玉笈之书，无不精确。居间则鼓琴瀹茗以自娱，真方外之士。画神仙事迹，明其本末，位置有序，仙风道骨，飘飘凌云，盖善命意者也。旧尝有痼疾，遇异人得修炼之术，却药谢医，以至引年，白发红颜，真有所得。今为冲虚大夫、蕊珠殿侍晨。今御府所藏一：写神仙事迹一道士李得柔，字胜之，本河东晋人，后徙居西洛。得柔祖宗固尝守汉州日，有道士尹可元者，犯法当死，因缓之以免。可元颇妙丹青，临羽化日，自念云：愿生李族为男子，以报厚德。是夕得柔母梦一黄冠来扣门，既寤，果生子，今得柔是也。得柔幼喜读书，工诗文，至于丹青之技，不学而能，益验其夙世之余习焉。写貌甚工，落笔有生意，写神仙故实嵩岳寺唐吴道玄画壁内四真人像，其眉目风矩，见之使人遂欲仙去，设色非画工比。所施朱铅，多以土石为之，故世俗之所不能知也。方国家阐道之初，仇校琼文蕊笈，得柔首被其选，议论品藻，莫不中理。今为紫虚大夫、凝神殿校籍。今御府所藏二十有六：大茅仙君像一二茅仙君像一三茅仙君像一钟离权真人像一南华真人像一韦善俊真人像一吕岩仙君像一苏仙君像一栾仙君像一陶仙君像一封仙君像一寇仙君像一张仙君像一谭仙君像一孙思邈真人像一王子乔真人像一朱桃椎真人像一浮邱公像一刘根真人像一天师像一太上浩劫图一冲虚至德真人像一写吴道玄真人像四书评四库全书总目提要画禅一卷，旧本题明释莲儒撰。莲儒自称白石山衲子，其始末未详。自跋谓古尊宿六十余家，见于王氏画苑及夏士良图绘宝鉴，则嘉隆以后人矣。所纪自惠觉以下迄智海，凡缁流之能画者皆列焉。然元僧中如绝照之见于俟庵集，天然之见于林屋漫稿，枯林之见于桂隐集，南岳云及莲公之见于梧溪集，镜塘之见于玩斋集者，悉佚不载，则其挂漏尚多矣。郑堂读书记画禅一卷，普秘笈本，明释莲儒撰，四库全书存目。是编就王弇州画苑，夏士良图绘宝鉴二书中所载缁流之能画者纂为一帙，凡六十四家。而自二书之外，未及增入一家，亦不免因陋就简。余绍宋书画书录解题画禅一卷，明释莲儒撰。是书辑录缁流能画者为一编，自惠觉迄雪窗，凡六十四家。四库讥其挂漏，诚然。然彼固自言此六十余家，皆采自画苑及图绘宝鉴两书也。不务博采，草草成书，殆明季士人通习，观此编，知缁流亦染其风矣。
莲儒明僧，自号白石山衲子。着画禅，凡缁流之能画者皆列焉。又有湖州竹派，记文同画竹之派，凡二十人。
画禅校勘记吴僧继肇但峰峦稍薄怯也。百川本无稍字。智平一夕风浪大作。陈本无一夕二字，依百川本补。至今现存。陈本作水石现存。从百川本改至今。祖鉴末句计敏功为作瑞像记。陈本无作字，依百川本补。虚己柏林院，图绘宝鉴作相林院。末今白马院。上下无着，疑有脱落，待考。萝窗与下子温，陈本作两条，此依百川本合为一条。头陀溥圆书学雪庵。陈本无书字，依百川本补。
姚昙度子也。姚最云：丹青之用，继父之美，定其优劣，嵇聂之流。
姚最云：下笔为京洛所知。
天竺人。学行精悫，灵感极多。初在魏，魏帝重之。至隋，隋帝于嵩山起少林寺，至今房门上有画神，即是迦佛陀之迹。
天竺人。善画。隋文帝时，自本国来，遍礼中夏阿育王塔。至成都雒县大石寺，空中见十二神形，便一一貌之，乃刻木为十二神形于寺塔下，至今存焉。
善写貌，开元中尝在内庭画人物。
善山水鬼神，气韵洒落。
师子国人。善西域佛像，运笔持重，非常画可拟。
俗姓裴氏，为人诙诞强学，不成一名。善丹青，工山水。
俗姓姜氏，字德隐，婺州兰溪人。初以诗得名，后入两川，颇为王衍待遇，因赐紫衣，号禅月大师。能画，间为本教像，唯罗汉最著。其画像多作古野之貌，不类人间所传。
四明人。画龙独造乎妙。弟子德饶、无染，皆臻其妙。
汉州什邡人。俗姓勾氏。善画山水、人物、楼阁，点缀甚细。
河南人。工画像人物。
善画松柏，气韵潇洒，住汴州相国寺。
乃丘文播异姓弟。工山水、人物、天王像。
工杂画，善画佛像。
钟陵人。善画山水，笔墨秀润，善为烟岚气象于峰峦岭窦之外。至于林麓之间，犹作卵石、松柏、疏筠、蔓草之类，相与映发，而幽溪细路，屈曲萦带，竹篱茅舍，断桥危栈，真若山间景趣也。得董源正传。
江南人。喜丹青，学唐希雅，作花竹禽鱼，尽物之态。
毗陵人。好为戏墨，作草虫笔力劲峻，不专于形似。
寓永嘉。善画松，初集诸家所长而学之，后梦吞数百条龙，遂臻神妙。
工画山水，与巨然同时，体亦相类，但峰峦稍薄怯也。
会稽人，住衡州花光山。以墨晕作梅花如影然，别成一家，所谓写意者也。
翎毛芦雁不俗。
画山水佛像，近世佳品。翎毛林木，有江南气象。
能画梅竹，每用皂子胶画梅于生绢扇上，灯月下映之，宛然影也。其笔力于枝梗，极遒健。
长写貌。尝写御容，东坡赠诗云：天容玉色谁敢画？老师古寺昼闭房；梦中神授心有得，觉来信手笔已忘。幅巾长服俨不动，孤臣入门涕自滂；元老侑坐鬓眉古，虎臣侍立冠剑长。
嘉州石洞讲师也。能墨竹，山谷赠序云：道臻刻意尚存，行自振于溷浊之波，故以墨竹自名。然臻过与可之门，而不入其室也。
信州人，徐竞明叔之兄，徐林樨山之弟。登科，为平江教官，弃而为僧。能画山水人物，种种清绝，专师李伯时。
峨眉人，姓杨，受业于云顶山，相貌枯瘁。善画山水僧佛。晚年似有所遇，遂复冠巾，改号龙岩隐者。其族甚富，宏不复顾止，寄迹旅店，惟一空榻，虽被幞之属亦无有。每往人家画土神，其家必富，画猫则无鼠。往往言人心事，辄符合。凡如厕，必出郭五里外，乡人怪讶，每随而窥之，既就溷，则无复便利，但立语再四而出。后竟坐化店中，八十余。成都正法院法堂，有所画高僧。
吴僧也。作五百罗汉图，少游为之记云：昔戴逵尝画佛像，而自隐于帐中，人有所否臧，辄窃听而随改之，积年而就；意法能研思，亦当若此，非率然而为之者也。
成都清凉院僧也。善画观音，南商毛大节得其像以归，过海，一夕风浪大作，开展恳祈，光相忽现，如大月轮，长久之间，已数千里，侯溥贤良载之观音仪中。今水陆院普贤阁所画像，其徒虚己作，至今现存。
成都僧，住不动尊院。师智平画观音，今大慈超悟院佛殿有十观音。又于邛州凤凰山画观音，一日忽现五方圆相，直阁计敏功为作瑞像记，现存。
成都柏林院僧。善山水，有图轴传世，今白马院。
本仕族。多蓄图书，尊尚士大夫，入慈蓝者，以为税鞅之所，爇香煮茗，终日萧然，不知身在嚣尘中也。有虚己雪幛及山水二图，甚佳。
字虚静，嘉州夹江农家，甚富。少好游猎，一日纵鹰犬，弃妻子出家。游中原，作从犊图诗，孔南明、崔德符见而爱之，招来临汝，连住叶县东禅，及州之天宁香山三大刹。兵乱还蜀，邵泽民、刘中远两侍郎复喜之，请住毗卢，凡十八年。初作草虫，南僧称为心草虫，后因宣和待诏一人，因事藏匿香山，心得其山水诀，一日千里。陈涧上称之曰：虚静师所造者道也，放乎诗，游戏乎画，如烟云水月，出没太虚，所谓风行水上，自成文理者也。陈去非称其诗无一点僧气。
字子丰，遂宁人，传法牛头山。攻杂画，尤长于人物山水。尝见看云图，画一高僧抱膝而坐石岸，昂首伫目，萧然有出尘之姿。
成都四天王院僧。工小景，长于传模，宛然乱真，其印湘之匹亚欤。初，宇文季、蒙龙图喜其谈禅，欲请住院，永牢辞曰：智永亲在，未能也。于是售己所长，专以为养，不免狥豪富肆所好，今流布于市者，非其本趣也。尝作潇湘夜雨图上邵西山，西山即题云：尝拟扁舟湘水西，篷窗剪烛数归期；偶因胜士挥毫处，却忆当年夜雨时。西山既咏诗，问永云：前辈曾有此诗否？永因诵义山问归篇，西山矍然，亟取诗以归，翌日乃复改与之：曾拟扁舟湘水夜，雨窗听雨数归期；归来偶对高人画，却忆当年夜雨时。深恐多犯前人也。
汉嘉僧也，山谷所与游清闲居士王朴之子。善模拓人物如真，今现存。
嘉禾人。工传写。
蜀人，太宗朝供奉。工写貌。
不知何许人？善作山水，其峰峦矾头，酷似郭熙。至于屋宇林石，坡滩水口，笔法孱弱，与巨然殊不相类。今人多以巨然超然连称，莫晓所谓。
字茂宗，号无住，吴兴人。善白描人物山水，师李伯时。高宗极喜其画，每见辄品题之，然气韵笔法，皆不迨龙眠。
号牧溪，喜画龙虎猿鹤芦雁山水树石人物，皆随笔点墨而成，意思简当，不费妆饰；但粗恶无古法，诚非雅玩。
不知何许人？貌古怪，亦不知止宿何地？画观音、佛像、罗汉、天王，得古人体韵。其画不妄与人，人罕有之。
号白云，善作异松怪石，如龙腾虎踞。上写草字，寺院多收。
西湖净慈寺僧。师惠崇画山水。
不知名，居西湖六通寺。与牧溪画意相侔。子温，字仲言，号日观，作水墨葡萄，自成一家法，人莫能测。又号知归子。
字仲石，婺州曹氏子。为上竺寺书记，模写云山以寓意，求者渐众，因谓：世间宜假不宜真，如钱塘八月潮，西湖雪后诸峰，极天下伟观，二三子当面蹉过，却求玩道人数点残墨，何耶？归老家山古涧侧流苍壁间，占胜作亭，扁曰玉涧，因以为号。又建阁对夫容峰，号夫容峰主。尝自题画竹云：不是之僧亲写，晓来谁报平安？
字泽翁，姓童氏，玉涧之甥。书学东坡，墨竹学俞子清，梅学扬补之，自谓用心四十年，作花圈稍圆耳。山水亦得意。
闽人，号枯崖。能诗，喜作竹石。
号一山叟，天台人，居西湖长庆寺。能诗，作丛竹，或三二竿，或百十成林，不见其重复冗杂。
江西人。作竹学郓王楷。
白描佛像人物。
善画花果。
白描荷花。
号清谷，工画。尝画庐山寻真观二壁，朱文公题其上。
字玄晖，号雪庵，俗姓李氏，大同人。特封昭文馆大学士，赐号玄悟大师。善真行草书，亦善画；山水学关同，墨竹学文湖州，俱成趣。
字大方，号如庵，俗姓李氏，河南人。于雪庵为法弟。书学雪庵，山水墨竹俱学黄。
墨竹学㯉轩。
墨竹颇法度。
号梅轩，墨竹虽少蕴藉，脱洒简略，得自然趣。
字仲博，号月涧，俗姓李氏，海盐当湖人。兰石学赵子固，墨竹宗王翠岩。
号雪岑，受业兴石佛寺。墨梅竹似丁子卿。
字君泽，号雨岩，华亭人，居奉贤乡接待寺。通经律，作诗，亦画墨竹，三稍五叶而已。
居燕中。喜画墨竹，学海云禅师。
画兰。
右古尊宿六十余家，见于王氏画苑及夏士良图绘宝鉴，盖皆德成而后一艺之名随之，非捐本而务末也。若唐之翛然、禅月；宋之寂音、妙喜；元之玉涧、海云；皆僧林巨擘，意其游戏绘事，令人心目清凉，盖无适而非说法也。书之以汇，题曰画禅。
两京寺观等画壁太清宫荐福寺净土院门外两边，吴画神鬼，南边神头上龙为妙，西廊菩提院，吴画维摩诘本行变。律院北廊，张璪、毕宏画。西南院佛殿内东壁及廊下行僧，并吴画，未了。兴善寺殿内壁画至妙，失人名。西南舍利塔内曹画，西面尹琳画。东廊从南第三院小殿柱间，吴画神，工人装，损。三藏院阁画至妙，失人名。慈恩寺塔内面东西间，尹琳画，西面菩萨骑狮子，东面骑象。塔下南门，尉迟画，西壁千钵文殊，尉迟画。南北两间及两门，吴画并自题。塔北殿前窗间，吴画：菩萨殿内，杨庭光画经变，色损。大殿东轩廊北壁，吴画，未了，旧传是吴，细看不是；大殿东廊从北第一院，郑虔、毕宏、王维等白画。人院北壁，二神甚妙，失人名。两廊壁间，阎令画；中间及西廊，李果奴画行僧。塔之东南中门外偏，张孝师画地狱变，已剥落。院内东廊从北第一房间南壁，韦銮画松树。大佛殿内东壁，好画，失人名。中三门里两面，尹琳画神。龙兴观大门内，吴画神，已摧剥。殿内东壁，吴画明真经变。北面从西第二门，董谔白画。唐安寺塔下，尹琳、李真画。北堂内西壁，朱审画山水。光宅寺东菩提院内北壁东西偏，尉迟画降魔等变，殿内吴生、杨廷光画；又尹琳画西方变。玄真观殿内玄元及侍真座上，陈静心画乐天及神；殿内外，程雅、陈静心画。资圣寺檀章画中三门东窗间。南北面，吴画高僧。大三门东南壁，姚景仙画经变。寺西门直西院外神及院内经变，杨廷光画。北圆塔下李真、尹琳绢画菩萨。宝刹寺佛殿南，杨契丹画涅槃等变相，西廊陈静眼画地狱变，又有杨廷光画。兴唐寺三门楼下，吴画神。东般若院，杨廷光画山水等。西院，韩干画一行大师真，徐浩书赞；又有吴生、周昉绢画，中三门内东西偏两壁，尉迟画。殿轩廊东面南壁，吴画。净土院，董谔、尹琳、杨坦、杨乔画。院内次北廊向东塔院内西壁，吴画金刚变，工人成色，损。次南廊，吴画金刚经变及郗后等，并自题。小殿内，吴画神、菩萨、帝释，西壁西方变，亦吴画。东南角，吴弟子李生画金光明经变。讲堂内，杨廷光画。菩提寺佛殿内东西壁，吴画神鬼。西壁工人布色，损；佛殿壁带间，亦有杨廷光白画。殿内东西北壁，并吴画，其东壁有菩萨转目视人，法师文溆亡何令工人布色，损矣！东壁，董谔画本行经变。佛殿上构栏，耿昌言画水族。佛殿内东壁，杨廷光画。万安观公主影堂东北小院南行屋门外北壁，李昭道画山水。净域寺三阶院东壁，张孝师画地狱变；杜怀亮书榜子。院门内外神鬼，王韶应画，王什书榜子。景公寺东廊南间，东门南壁，画行僧，转目视人。中门之东，吴画地狱并题西门内西壁，吴画帝释并题，次南廊吴画。三门内东西画至妙，失人名。青龙寺中三门外东西，王韶应画。安国寺东车门直北东壁，北院门外，画神两壁及梁武帝郗后等，并吴画并题。经院小堂内外，并吴画。西廊南头院，西面堂内南北壁，并中三门外东西壁梵王、帝释，并杨廷光画。三门东西两壁释天等，吴画，工人成色，损。东廊大法师院塔内，尉迟画及吴画。大佛殿东西二神，吴画，工人成色，损。殿内维摩变，吴画。东北涅槃变，杨廷光画。西壁西方变，吴画，工人成色，损。殿内正南佛，吴画，轻成色。开元观西廊院，天尊殿前龙虎君明真经变及西壁，并杨廷光画。门西窗上下，杨仙乔画。云花寺小佛殿，有赵武端画净土变。西廊北院门上北面，王知慎画。宝应寺多韩干白画，亦有轻成色者。佛殿东西二菩萨，亦干画，工人成色，损。西南院小堂北壁，张璪画山水。院南门外，韩干画侧坐毗沙门天王。北下方西塔院下，边鸾画牡丹。咸宜观三门两壁及东西廊，并吴画。殿上窗间真人，吴画。殿前东西二神，解倩画。殿外东头东西二神，西头东西壁，吴生并杨廷光画；窗间写真及明皇帝上佛公主等图，陈闳画。永寿寺三门里，吴画神。千福寺寺额上官昭容书。中三门外东行南，太宗皇帝撰圣教序，西行楚金和尚法华感应碑，碑阴。东塔院涅槃鬼神，门屋下内外面，杨廷光白画鬼神，并门屋下两面四五间。西塔院玄宗皇帝题额。北廊堂内南岳智顗思大禅师法华七祖及弟子影。绕塔板上传法二十四弟子，塔北普贤菩萨鬼神，似是尹琳画。塔院门两面内外及东西向里各四间，吴画鬼神帝释，塔院西廊天师真，韩干画，此东塔玄宗感梦置之。楚金真，吴画弥勒下生变。院门北边碑，南边碑，向里面壁上碑，造塔人，石井栏篆书，东阁肃宗置，天台智者大师碑，佛殿东院西行南院。崇幅寺西库，牛昭、王陁子画山水。东山亭，刘整画山水。西库门外西壁神，吴画自题。化度寺杨廷光、杨仙乔画本行经变，卢棱伽画地狱变，今残两头少许耳。温国寺净土院，尹琳画。三门内，吴画鬼神。南北窗门画神，失人名。定水寺殿内东壁北二神，西壁三帝释，并张僧繇画，余七神及下小神，并解倩画。殿内东壁，孙尚子画维摩诘，其后屏风，临古迹帖亦妙。中间亦孙尚子画。东间不是孙，亦妙。失人名。内东西壁及前面门上，并似展画，甚妙。前面有三圆光，皆突生壁窗间，菩萨亦妙。奉恩寺中三门外西院北，尉迟画本国王及诸亲族；次塔下小画，亦尉迟画。此寺本是乙僧宅。龙兴寺佛殿，郑法轮画。懿德寺三门楼下两壁神，中三门东西华严变，并妙。三门西廊，陈静眼画山水。大殿内画极妙，失人名。胜光寺西北院小殿，南面东西偏门上，王定画行僧及门间菩萨圆光。三门外神及帝释，杨仙乔画。三门北南廊，尹琳画。塔东南院，周昉画水月观自在菩萨，掩障菩萨，圆光及竹，并是刘整成色。西明寺入西门南壁，杨廷光画神，两铺成色，损。东廊东面第一间传法者图赞，褚遂良书；第三间利防等，第四间昙柯迦罗，并欧阳通书。寺东崇福寺壁碾，陈积善画山水。三阶院蔡金刚，范长寿画。净法寺殿后，张孝师画地狱变。东壁范长寿画，西壁亦妙，失人名。空观寺本周时村佛堂。绕壁当时名手画，佛堂在寺东廊南院。佛殿南面东西门上，袁子昂画。又有三绝，是佛殿门扇、孔雀及二龙。崇圣寺西殿内，董伯仁画。东殿，展子虔画，西北，郑德文画。净景寺济度寺玄都观殿内，范长寿画。海觉寺三门内，王韶应画，小殿前面，董画像。双林塔西面，展画；后面，云是郑画，尤妙。西南院门北壁，画神失名，甚妙，或云郑法士。寿果寺殿内，画甚妙，失人名。纪国寺西禅院小堂，郑法轮画，甚碎。褒义寺殿后东西画，似是王定。佛殿西壁涅槃变，卢棱迦画，自题。西禅院殿内，杜景祥、王元之画。大云寺东浮图北有塔，俗呼为七宝塔，隋文帝造。冯提伽画瘦马并帐幕人物，已剥落。又东壁北壁，郑法轮画；西壁，田僧亮画；外边四面，杨契丹画本行经。塔东义手下，画辟邪双目，随人转盻。三阶院窗下，旷野杂兽，似是张孝师。西南净土院绕殿僧，至妙，失人名。永泰寺殿及西廊，李雅画圣僧。东廊悬门，杨契丹画。东精舍，郑法士画灭度变相。总持寺门外东西，吴画，成色，损。佛殿内西面，孙尚子画。三藏院小佛殿四壁，尹琳、李昌画。堂内，李重昌画恩大师影。庄严寺南门外壁白蕃神，尹琳画。中门外东西，卢棱迦画，两壁甚大。秘书省薛稷画鹤，贺知章题诗，在东秘书厅；郎余令画凤，在书阁柱上；都不成画，不堪观。先亦有小山水在书阁上，今已无。御史台殿中厅，吴画山水，据其画迹，不是吴。又萧桂州祐画山水，将作监刘整画山水，太常寺太卿后厅，梁洽画山水。禅定寺西禅寺开业寺清禅寺延兴寺东都寺观画壁福先寺三阶院，吴画地狱变，有病龙最妙。寺三门两头亦似吴画天宫寺三门，吴画除灾患变。板上二菩萨，张僧繇画。长寿寺门里东西两壁鬼神，吴画。佛殿两轩行僧，亦吴画。菜园精舍内，王韶应画。敬爱寺佛殿内菩萨树下弥勒菩萨塑像。麟德二年自内出。王玄策取到西域所图菩萨像为样。东间弥勒像，西间弥勒像，殿中门西神，殿中门东神，此一殿功德并妙。选巧工各骋奇思，庄严华丽，天下共推。西禅院殿内佛事并山，东禅院般若台内佛事，中门两神，大门内外四金刚，并狮子昆仑各二，并迎送金刚神王，及四大狮子，两食堂、讲堂、两圣僧，大殿内东西面壁画，维摩诘卢舍那，法华太子变，西壁西方佛会，十六观及阎罗王变，西禅院北壁华严变，北壁门西一间佛会及山水、人物等；东西两壁西方弥勒变，并禅院门外道西行道僧；禅院内西廊壁画，日藏月藏经变，及业报差别变；东禅院殿内十轮变，东壁西方变，殿间菩萨及内廊下壁，讲堂内大宝帐，天后大香炉，又大金铜香炉，金铜幡十三口，画绢幡十三口。大院纱廊壁行僧中门内已西，中门内已东五僧，第六僧已东，至东行南头第二门已南，已北，中门西边纱廊外面，中门内立神，大门内坐神，中门东立神，及神之东西两鬼。其日藏月藏经变有病龙，又妙于福先寺者。殿内则天真、山亭院十轮经变，华严经，并武静藏画。龙王面上蜥蜴及怀中所抱鸡，尤妙。山亭院北及门楼内两厢，震亶、支提二神，并刘行臣画。今暗。第二门东神亦行臣画，今暗。龙兴寺西禅院殿东头，展画八国王分舍利。大云寺门东两壁鬼神，佛殿上菩萨六躯，净土经变，阁上婆叟仙，并尉迟画。黄犬及鹰最妙。弘圣寺陈静眼、张志画。昭成寺西廊障日西域记图，杨廷光画。三门下护法二神，张遵礼画。香炉两头净土变、药师变，程逊画。圣慈寺西北禅院，程逊画。本行经变，维摩诘并诸功德，杨廷光画。弘道观东封图是吴画，两京记乃云非名手画，误也。城北老君庙吴画，杜甫诗云：五圣联龙衮，千官列雁行；画手看前辈，吴生独擅场。光严寺天女寺会昌五年，武宗毁天下寺塔，两京各留三两所，故名画在寺壁者，唯存一二。当时有好事或揭取，陷于屋壁。已前所记者，存之盖寡。先是宰相李德裕镇浙西，创立甘露寺，唯甘露不毁，取管内诸寺画壁，置于寺内，大约有：顾恺之画维摩诘，在大殿外西壁；戴安道文殊，在大殿外西壁；陆探微菩萨，在殿后面；谢灵运菩萨六壁，在天王堂外壁；张僧繇神，在禅院三圣堂外壁；张僧繇菩萨十壁，在大殿两头；张僧繇菩萨并神，在文殊堂外壁；展子虔菩萨两壁，在大殿外；韩干行道僧四壁，在文殊堂内；陆曜行道僧四壁，在文殊堂内前面；唐凑十善十恶，在三门外两头；吴道玄僧二躯，在释迦道场外壁；吴道玄鬼神，在僧迦和尚南外壁；王陁子须弥山海水，在僧伽和尚外壁。。