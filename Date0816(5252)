佛告曼殊室利菩薩：假使碎此三千大千堪忍世界悉為極微，一一極微為一圣者，有善男子善女人等，盡彼圣眾壽量短長，以諸世間上妙飲食、衣服、臥具及醫藥等，起殷凈心，奉施供養，般涅盤後，各收馱都，起窣堵波，嚴飾供養，或以七寶滿如前說尒所極微大千世界，上復積至色究竟天，於彼圣者，各別奉施尒所大千世界七寶，畢自壽量，晝夜三十牟呼栗多相續不斷。曼殊室利！於意云何？是善男子善女人等，由此因緣獲福多不？
曼殊室利即白佛言：甚多，世尊！甚多，善逝！前說施福尚難思議，何況於此所獲福量。
佛告曼殊室利菩薩：若善男子善女人等，受持此經，流通演說，所獲福聚，於前施福，百倍為勝，千倍為勝，乃至鄔波尼殺曇倍亦復為勝。曼殊室利！如是功德，若不回求佛菩提者，應經尒所極微數劫，當作他化自在天王；復經尒所極微數劫，當作樂變化天王；復經尒所極微數劫，當作覩史多天王；復經尒所極微數劫，當作夜摩天王；復經尒所極微數劫，作天帝釋，況轉輪王。以彼回求一切智故，能得成辦甚深般若波羅蜜多方便善巧，當證無上正等菩提。曼殊室利！假使充滿此贍部洲預流、一來、不還、阿羅漢、獨覺，如粟、稻、麻、竹、荻、蘆葦、甘蔗林等，中無間隙，有暴惡人起極瞋恚，皆悉殺害尒所圣者。曼殊室利！於意云何？彼人由斯獲罪多不？
曼殊室利即白佛言：甚多，世尊！甚多，善逝！殺一圣者尚墮無間大地獄中一劫受苦，何況殺害尒所圣者。彼所獲罪，不可稱計。
佛告曼殊室利菩薩：若有毀謗此經典者，其罪過前百倍、千倍乃至鄔波尼殺曇倍。曼殊室利！假使充滿東勝身洲預流、一來、不還、阿羅漢、獨覺，如粟、稻、麻、竹、荻、蘆葦、甘蔗林等，中無間隙，有暴惡人起極瞋恚，皆悉殺害尒所圣者。曼殊室利！於意云何？彼人由斯獲罪多不？
曼殊室利即白佛言：甚多，世尊！甚多，善逝！殺一圣者尚墮無間大地獄中一劫受苦，何況殺害尒所圣者。彼所獲罪，不可稱計。
佛告曼殊室利菩薩：若有毀謗此經典者，其罪過前百倍、千倍乃至鄔波尼殺曇倍。曼殊室利！假使充滿西牛貨洲預流、一來、不還、阿羅漢、獨覺，如粟、稻、麻、竹、荻、蘆葦、甘蔗林等，中無間隙，有暴惡人起極瞋恚，皆悉殺害尒所圣者。曼殊室利！於意云何？彼人由斯獲罪多不？
曼殊室利即白佛言：甚多，世尊！甚多，善逝！殺一圣者尚墮無間大地獄中一劫受苦，何況殺害尒所圣者。彼所獲罪，不可稱計。
佛告曼殊室利菩薩：若有毀謗此經典者，其罪過前百倍、千倍乃至鄔波尼殺曇倍。曼殊室利！假使充滿北俱盧洲預流、一來、不還、阿羅漢、獨覺，如粟、稻、麻、竹、荻、蘆葦、甘蔗林等，中無間隙，有暴惡人起極瞋恚，皆悉殺害尒所圣者。曼殊室利！於意云何？彼人由斯獲罪多不？
曼殊室利即白佛言：甚多，世尊！甚多，善逝！殺一圣者尚墮無間大地獄中一劫受苦，何況殺害尒所圣者。彼所獲罪，不可稱計。
佛告曼殊室利菩薩：若有毀謗此經典者，其罪過前百倍、千倍乃至鄔波尼殺曇倍。曼殊室利！假使碎此四大洲界悉為極微，一一極微各為一佛，有一極惡邪見眾生，起毒害心，殺尒所佛，劫奪一切法財、資財，破滅世間法王、法藥。曼殊室利！於意云何？彼惡眾生獲罪多不？
曼殊室利即白佛言：甚多，世尊！甚多，善逝！彼所獲罪，無量無邊，不可思議，不可稱計，我於彼事尚不忍聞，況能說其獲罪多少。若害一佛，猶墮無間大地獄中多劫受苦，況殺尒所諸佛世尊。如是眾生，定受無間大地獄苦，無有出期。
佛告曼殊室利菩薩：若有毀謗障礙此經，不令演說、流通、供養，其罪過前百倍、千倍乃至鄔波尼殺曇倍。曼殊室利！假使三千大千世界一切有情，各經百千無數大劫，備修種種諸菩薩行，皆證無上正等菩提，彼惡眾生罪業重故，猶未能出大地獄苦。曼殊室利！彼惡眾生於十方界無間地獄，無一不經多劫受苦，況余地獄、傍生、鬼界。何以故？彼愚癡者，毀壞十方三世諸佛法身母故。設彼經前極微數劫受重苦已，出三惡趣，來生人中，得大惡疾，一切醫藥所不能救。復經尒所極微數劫，生便無舌，或無手等，各經尒所極微數劫。曼殊室利！我以神力住世一劫或一劫余，說彼眾生毀謗障礙此經罪報亦不能盡。曼殊室利！諸有智者欲得現在未來安樂，勿於此經毀謗障礙。
佛告曼殊室利菩薩言：善男子！若菩薩摩訶薩行深般若波羅蜜多，宜應成就前後般若波羅蜜多。何以故？諸菩薩摩訶薩有二種行：成就般若，化導有情。
尒時，曼殊室利菩薩便白佛言：世尊！云何諸菩薩摩訶薩成就般若，化導有情？
佛告曼殊室利菩薩言：善男子！若菩薩摩訶薩從初般若乃至後際，離功用心，說法無盡，中無間隙，為脫有情惡趣三有，令住善趣，或令證得三乘圣果。曼殊室利！是名菩薩摩訶薩眾行深般若波羅蜜多，化導有情。曼殊室利！若菩薩摩訶薩行深般若波羅蜜多，成就無邊無為般若，是名菩薩摩訶薩眾自行般若。何以故？此能圓滿一切德故。
曼殊室利復白佛言：諸菩薩摩訶薩行深般若波羅蜜多，修何法行能與一切智相應？
佛告曼殊室利菩薩言：善男子！若菩薩摩訶薩行深般若波羅蜜多，修一切智真實之法，遠離思議、微妙、無相甚深理趣，不可觀察，極難通達，常住寂靜，清涼遍滿，無有分別，無著無礙，隨順正理，不可執取，極靜大寂，一切法中無上無等。曼殊室利！諸菩薩摩訶薩行深般若波羅蜜多，修此法行，能與一切智相應。
曼殊室利復白佛言：諸菩薩摩訶薩於何境界行深般若波羅蜜多？
佛告曼殊室利菩薩言：善男子！諸菩薩摩訶薩決定應於甚深境界、廣大境界、功德境界行深般若波羅蜜多。曼殊室利！甚深境者，體是無為，不著二邊，亦不相離，自性清凈，諸障解脫，不可思議，不可稱計，不共一切聲聞、獨覺。曼殊室利！廣大境者，諸佛如來一切功德，大悲、般若二法為性，離分別相，無功用心，利樂有情，無時暫舍，諸所說法，皆稱彼意。曼殊室利！功德境者，諸菩薩摩訶薩行深般若波羅蜜多，所與相應一切功德、三十二相、八十隨好。隨諸有情根欲性行，所樂種種形相差別，佛威神力，悉能示現，所謂或現昇覩史多，或現從天下生贍部，或現處胎，或現初生，或現童子，或現游戲，或現出家，或現苦行，或現往詣菩提樹下，或現證得無上菩提，或現轉法輪，或現般涅盤，如是示現諸相差別，皆為有情解脫生死。曼殊室利！如是名為諸菩薩摩訶薩甚深般若波羅蜜多所行境界。
曼殊室利便白佛言：希有！世尊！菩薩如是甚深般若波羅蜜多是佛境界，不可思議。
佛告曼殊室利菩薩：如是！如是！如汝所說。甚深般若波羅蜜多是不共法，不可思議。何以故？一切異生、聲聞、獨覺不能通達，非其境故，除佛世尊，無能得者。何以故？諸法真如，義甚深故。自在不動，無漏界攝，令有情類利樂圓滿，是故名為諸佛境界過語言道，勝義諦攝，遠離尋伺分別思議，非世間法所能比喻，一切法中最為上品，不在生死，不住涅盤。
曼殊室利！諸菩薩摩訶薩行深般若波羅蜜多，凡有五事不可思議：一者、自性；二者、方處；三者、諸住；四者、一異；五者、利樂。曼殊室利！云何自性不可思議？即色真如求不可得，離色真如求不可得，受想行識亦復如是；即眼真如求不可得，離眼真如求不可得，耳鼻舌身意亦復如是；即色真如求不可得，離色真如求不可得，聲香味觸法亦復如是；即眼識真如求不可得，離眼識真如求不可得，耳鼻舌身意識亦尒；即地界真如求不可得，離地界真如求不可得，水火風空識界亦尒；有法真如求不可得，無法真如求不可得，是故自性不可思議。
曼殊室利！云何方處不可思議？如是真如，若在欲界，不可思議，若離欲界，不可思議，色、無色界亦復如是；若在東方，不可思議，若離東方，不可思議，南西北方四維上下亦復如是，是故方處不可思議。
曼殊室利！云何諸住不可思議？若安樂住，不可思議；若寂靜住，不可思議；若有心住，不可思議；若無心住，不可思議，是故諸住不可思議。
曼殊室利！云何一異不可思議？三世如來同在一處，自性清凈，無漏界攝，若一若異，不可思議，是故一異不可思議。
曼殊室利！云何利樂不可思議？智慧神力，同一法界，般若方便，二相平等，能作有情無量利樂，不可宣說，過語言境，而順有情根性差別，作種種說，種種示現，三十二相、八十隨好，隨有情心，皆能示現。
曼殊室利白言：世尊！何等名為三十二相、八十隨好？
佛告曼殊室利菩薩言：善男子！如來相好，無量無邊，我若廣說，不可窮盡，但隨世間所樂，略說三十二相、八十隨好。曼殊室利！云何名為三十二相？如來足下，有平滿相，妙善安住，猶如奩底，地雖高下，隨足所蹈，皆悉坦然，無不等觸，是為第一。如來足下，千輻輪文，輞轂眾相，無不圓滿，是為第二。如來手足，悉皆柔軟，如覩羅綿，勝過一切，是為第三。如來手足，指皆纖長，圓妙過人，以表長壽，是為第四。如來手足，一一指間，猶如鴈王，咸有鞔網，金色交絡，文同綺畫，是為第五。如來足跟，廣長圓滿，與趺相稱，勝余有情，是為第六。如來足趺，修高充滿，柔軟妙好，與跟相稱，是為第七。如來雙腨，漸次纖圓，如黳泥耶仙鹿王腨，是為第八。如來雙臂，修直柛圓，如象王鼻，平立摩膝，是為第九。如來陰相，勢峰藏密，其猶龍馬，亦如象王，是為第十。如來毛孔，各一毛生，柔潤紺青，右旋宛轉，是第十一。如來發毛，端皆上靡，右旋宛轉，柔潤紺青，嚴金色身，甚可愛樂，是第十二。如來身皮，細薄潤滑，塵垢水等，皆所不住，是第十三。如來身皮，皆真金色，光潔晃曜，如妙金臺，眾寶莊嚴，眾所樂見，是第十四。如來兩足、二手掌中、頸及雙肩，七處充滿，光凈柔軟，甚可愛樂，是第十五。如來肩項，圓滿殊妙，是第十六。如來髆腋，悉皆充實，是第十七。如來容儀，洪滿端直，是第十八。如來身相，修廣端嚴，是第十九。如來體相，縱廣量等，周匝圓滿，如諾瞿陀，是第二十。如來頷臆并身上半，威容廣大，如師子王，是二十一。如來身光，面各一尋，是二十二。如來齒相，四十齊平，凈密根深，白踰珂雪，是二十三。如來四牙，鮮白鋒利，是二十四。如來常得味中上味，喉脉直故，能引身中千肢節脉所有上味，是二十五。如來舌相，薄凈廣長，能覆面輪，至耳毛際，是二十六。如來梵音，詞韻和雅，隨眾多少，無不等聞，其聲洪震，猶如天鼓，發言婉約，如頻迦音，是二十七。如來眼睫，猶若牛王，紺青齊整，不相雜亂，是二十八。如來眼睛，紺青鮮白，紅環間飾，皎潔分明，是二十九。如來面輪，其由滿月，眉相皎凈，如天帝弓，是第三十。如來眉間，有白毫相，右旋柔軟，如覩羅綿，鮮白光凈，踰珂雪等，是三十一。如來頂上烏瑟膩沙，高顯周圓，猶如天蓋，是三十二。是名如來三十二相。
曼殊室利！云何名為八十隨好？如來指爪，狹長薄潤，光潔鮮凈，如花赤銅，是為第一。如來手足，指圓纖長，柛直柔軟，節骨不現，是為第二。如來手足，各等無差，於諸指間，悉皆充密，是為第三。如來手足，圓滿如意，軟凈光澤，色如蓮花，是為第四。如來筋世安樂。是故，梵天！常應擁護甚深般若波羅蜜多，汝由護法，已當得見賢劫千佛悉為請主。梵天當知！於此穢土護持正法，須臾之間，勝凈土中若經一劫或一劫余所獲功德，故應精勤護持正法。
世尊復告天帝釋言：憍尸迦！甚深般若波羅蜜多隨所在處，當知即是如來生處、得菩提處、轉法輪處、入涅盤處。何以故？憍尸迦！一切菩薩、一切善法、一切如來，皆從此生。若有法師宣說如是甚深般若波羅蜜多，此地即為佛所行處，諸有情類於法師所，當生善友，尊重佛心，恭敬歡喜，供養贊嘆。若我住世一劫或一劫余，說此法師流傳此經所獲功德，亦不能盡。憍尸迦！若此法師所行之處，善男子等，有能刺血灑地供養，未足為多。何以故？無上法輪難受持故。
時天帝釋白言：世尊！未來世中說此經處，我及眷屬皆當擁護彼地方所及說法師，若見此經所在之處，即生前說四種處心。
尒時，世尊贊天帝釋：汝能如是，善哉！善哉！吾以此經付囑於汝，宜於來世擁護流通。
時天帝釋即白佛言：我等諸天，得生善趣，皆由般若波羅蜜多，發菩提心亦復由此，是故我等不顧身命擁護世尊如是深法。
時佛復贊天帝釋言：善哉！善哉！如說能作。
時薄伽梵說是經已，最勝天王及十方界諸大菩薩、一切聲聞、天、龍、藥叉、健達縛、阿素洛、揭路茶、緊捺洛、莫呼洛伽、人非人等，聞佛所說，皆大歡喜，信受奉行。
