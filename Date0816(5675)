觀心空王，玄妙難測，無形無相，有大神力，
能滅千災，成就萬德，體性雖空，能施法則。
觀之無形，呼之有聲，為大法將，心戒傳經。
水中鹽味，色膠清，決定是有，不見其形。
心王亦爾，身內居停，面門出入，應物隨情，
自在無礙，所作皆成。了本識心，識心見佛。
是心是佛，是佛是心，念念佛心，佛心念佛。
欲得早成，戒心自律，凈律凈心，心即是佛。
除此心王，更無別佛，欲求成佛，莫染一物。
心性雖空，貪瞋體實。入此法門，端坐成佛；
到彼岸已，得波羅蜜。慕道真士，自觀自心，
知佛在內，不向外尋，即心即佛，即佛即心。
心明識佛，曉了識心，離心非佛，離佛非心。
非佛莫測，無所堪任，執空滯寂，於此漂沈。
諸佛菩薩，非此安心，明心大士，悟此玄音。
身心性妙，用無更改，是故智者，放心自在。
莫言心王，空無體性，能使色身，作邪作正。
非有非無，隱顯不定，心性離空，能凡能圣。
是故相勸，好自防慎，剎邦，巍巍置在青山掌。
觀夫參道不虛然，脫去形骸甚高尚。從來不說今朝事，暗埋頭隱玄暢。
不留蹤迹異人間，深妙神光飽明亮。
山僧自達空門久，淬鏈心珠功已構。珠迥玲瓏主客分，往往聲如師子吼。
師子吼，非常義，皆明佛性真如理。有時往往自思惟，豁然大意心歡喜。
或造經，或造論，或說漸兮或說頓。若在諸佛運神通，或在凡夫興鄙吝。
此心珠，如水月，地角天涯無殊別。只因迷悟有參差，所以如來多種說。
地獄趣，餓鬼趣，六道輪回無暫住。此非諸佛不慈悲，豈是閻王配交做？
勸時流，深體悉，見在心珠勿浪失。五蘊身全尚不知，百骸散後何處覓？
延佑三年歲在丙辰，四明苾芻希渭，估倡衣鉢，一力命工，依廬山穩庵舊本翻刊于道場禪幽庵，集茲善利，上報四恩，下資三有，法界有情，同圓種智者。