承遠，不詳其所出。始學於成都唐公，次資川詵公。至荊州，進學於玉泉真公。真公令居衡山設教，人從而化者萬計。始居山西南巖石下，人遺之食則食，不遺則食土泥。羸形垢面，躬負薪槱。凡化人，立中道而教之權，俾得以疾至，故示專念法門。書涂巷，刻谿谷，丕勤誘掖。人皆負布帛，斬木石，委之巖戶，不拒不營。祠宇既具，是為彌陀寺。營造之余，則施與餓疾者。貞元十八年七月十九日，終於寺。年九十一。
先是有釋法照者，居廬山。由正定中，趨安樂國，見蒙惡衣侍佛者。佛告曰：此衡山承遠也。出而求之，肖焉，乃從之學，傳教天下。照在代宗時，為國師，言其師有至德，天子南向而禮焉。度其德不可徵，乃名其居曰般舟道場，柳宗元為制碑，立石寺門之右。
法照，不知何許人也。大歷二年，居衡州云峰寺，勤修不懈。一日，於僧堂粥鉢中，睹五色祥云，云內現山寺，寺東北有山，山下有澗，澗北有石門，門內復有一寺，牓曰大圣竹林寺。他日，復於鉢中見云中數寺，池臺樓觀，萬菩薩眾雜處其中。以所見問知識，有一僧曰：圣神變化，不可情測。若論山川勢面，乃五臺也。四年，照於郡之湖東寺開五會念佛道場，感祥云彌覆，云中現樓閣，阿彌陀佛及二菩薩身滿虛空，衡州舉郭咸焚香瞻禮，良久方滅。
照復遇一老人，謂曰：汝曾發愿往金色世界，禮覲大圣，今何輒止？言訖不見。照遂與同志數人，遠詣五臺。五年四月六日，至五臺縣佛光寺。其夕四更，遙見異光照身，即之，行五十里，得一山，山下有澗，澗北有一石門。見二童子，自稱善財、難陀，引至一寺，牓曰大圣竹林寺，如鉢中所見，金地寶樹以為莊嚴。入寺，登講堂，見文殊在西，普賢在東，各據師子座，萬眾圍繞而為說法。
照作禮，問曰：末代凡夫，去圣時遠，知識隘劣，障垢尤深，佛性無由顯現。佛法浩瀚，未審修何法門最為其要？文殊告曰：汝今念佛，今正是時。諸修行門，無過念佛、供養三寶，福慧雙修。此之二門，最為善要。我於過去劫中，因觀佛故，因念佛故，因供養故，得一切種智。是故一切諸法，般若波羅蜜、甚深禪起，乃至諸佛，皆從念佛而生。故知念佛，諸法之王。
照問：當云何念？文殊言：此世界西有阿彌陀佛，彼佛愿力不可思議。汝當繼念，令無間斷。命終，決定往生，永不退轉。語已，二大圣同舒金臂，摩照頂曰：汝以念佛故，不久證無上正等菩提。若善男女等，愿疾成佛者，無過念佛，則能速證無上菩提。照歡喜作禮，辭而退。二童子送出寺門。舉頭，忽失所在，乃立石標記其處。
至四月十三日，照與五十余僧，同往金剛窟，虔心禮三十五佛名。照禮才十遍，忽見其處廣大嚴凈，琉璃宮殿，文殊、普賢俱在一處。復獨詣金剛窟所，愿見大圣，以身撲地，見梵僧佛陀波利，引入一院，額曰金剛般若寺，異寶莊嚴，光明閃爍。照雖歷睹靈異，而未語人也。
是年十二月，於華嚴寺，入念佛道場，絕粒要期，誓生凈土。至七日初夜，正念佛時，見一梵僧入，謂曰：汝所見臺山境界，胡不傳示世人？言畢不見，照心異之。翌日，又見梵僧語如前。照曰：非敢秘密圣道，恐生疑謗耳。僧曰：大圣文殊，現在此山，尚招人謗，汝何惜焉？但以所見境界，普告眾生，使見聞者，發菩提心，作毒鼓緣耳。照遂憶所見，錄以傳世。
明年，江東釋慧從與華嚴寺諸僧，隨照至金剛窟，及立石標記處，瞻仰舊跡，大眾悲喜未已。忽聞鐘聲，其音雅亮，節解分明，眾愈驚異，知照所見不虛。因書於屋壁，愿見聞者，共發勝心。後於化竹林寺題額處，建寺一區，仍號竹林焉。
照於是篤志念佛，日夜無曠，忽見佛陀波利謂曰：汝華已就，後三年華開矣。至期謂眾曰：吾行矣。端坐而逝。或言照嘗於并州五會念佛。德宗時，詔入京師，教宮人念佛，亦及五會，號五會法師。
少康，姓周，縉云仙都山人。生而不言。七歲，入靈山寺禮佛，母問：識否？忽發言曰：釋迦牟尼佛。父母遂舍之出家。年十五，能通五部經。
貞元初，詣洛陽白馬寺，見殿中文字放光，探之，則善導和尚也。康祝曰：若於凈土有緣，當使此文再現光明。言已，光復閃爍，光中隱隱有化菩薩。康曰：劫石可磨，我愿無易矣。遂之長安光明寺善導和尚影堂瞻禮。忽見導真像升空，謂曰：汝依吾教，廣化有情，他日功成，必生安養。
南至江陵，遇一法師，謂曰：汝欲化人，當往新定，緣在於彼。言訖不見。乃適新定，乞錢誘小兒念佛。念佛一聲，即與一錢。如是年余，凡男女少長見康者，皆云：阿彌陀佛。念佛之聲，盈於道路。遂於烏龍山建凈土道場，筑壇三級。每遇齋日，善信畢集，所化三千許人。每升座，高聲唱佛，眾共和之。康一唱佛，眾見一佛從其口出；十聲，則有十佛，若貫珠焉。康謂眾曰：汝見佛者，必得往生。眾皆欣慰。
二十一年十月，囑道俗曰：當於凈土，起增進心；於閻浮提，起厭離心。汝曹此時見我光明，真我弟子。遂放異光數道，寂然而逝。塔於臺巖，號臺巖法師。
辯才，姓李，襄陽人。其誕也，異香發於室。七歲，依峴山寂禪師出家。周游列郡，師事長安安國寺懷威律師、報恩寺義頒律師。剖析經義，無所不通。後為章信寺僧主。密修凈土二十年，未嘗告人。獨與護戎任公善，謂曰：才必生凈土，期在十年。至期，使弟子報任公曰：向所期已及矣。任公至，才曰：吾去矣。安坐繩床，默然歸寂。眾聞天樂西來，異香滿室。年五十六。
善道，臨淄人。嘗入大藏，信手探卷，得觀無量壽佛經，乃專心念佛，修十六妙觀。及往廬山，觀遠公遺跡，愾然增思。後遁跡終南，修般舟三昧數載，睹寶閣瑤池，宛然在目。
復往晉陽，從綽禪師授無量壽經，入定七日。綽請觀所生處，道報曰：師當懺悔三罪，方可往生。師嘗安佛像在檐牖下，自處深房，此一罪也，當於佛前懺；又嘗役使出家人，此二罪也，當於四方僧前懺；又因造屋，多捐蟲命，此三罪也，當於一切眾生前懺。綽靜思往咎，洗心悔謝。久之，道因定出，謂綽曰：師罪滅矣。後有白光來照時，是往生相也。
道行化京師，歸者如市。忽微疾，即掩室，怡然念佛而逝。異香天樂，向西而隱。
智欽，不詳其人。專習禪業，又禮念萬五千佛名至萬遍。後於柳州阿育王塔前然一臂，求生凈土。弟子僧護夜半見庭前光照異常，因問：何人秉炬？凡三問，空中應曰：來迎欽法師耳。護急啟戶，見佛身放大光明，旛華寶蓋騰空飛下，欽即時化去。
知元，字後覺，姓陳，眉州洪雅人。七歲，在寧夷寺聽講涅盤經，宛如宿習。是夕，夢佛手摩其頂。年十一，出家，授以經疏，通達深奧。年十三，即升堂講論，黑白傾聽。宣宗朝，召入京，賜紫袈裟。奏復天下廢寺，尋乞歸故山。
僖宗朝，錫號悟達國師，賜沈香座，膝上忽生人面瘡。時蜀僧迦羅摩，令元以泉水洗之。瘡忽語曰：公知袁盎殺晁錯乎？公即盎，我乃錯也。累世求報，而公十世為高僧，戒律精嚴，不得其便。今公受賜過奢，故能害之。而迦諾尊者以三昧水洗我，我去汝，不為怨矣。瘡遂差。
元少欲，過中不食，六時行道，累致顯應。一日，忽聞空中聲曰：必生凈土。乃訊曰：孰之語邪？空又應曰：佛也。又見一菩薩降庭中，丁寧贊諭，忽不見。臨終時，囑令棄屍飼魚鳥，曰：吾久與西方凈土有期，今其時矣。言訖，右脅面西而沒。年七十三。
端甫，姓趙，天水人。母夢梵僧授舍利，令吞之，遂誕甫。十歲，依道悟禪師出家崇福寺。十七剃染，隸安國寺，遍參講座，兼通經律。夢梵僧以琉璃器盛滿舍利，令吞之，曰：三藏大教，盡貯汝腹矣。自是才辯無礙，演經太原，傾都畢會。
德宗徵入，賜紫方袍。迄順、憲兩朝，俱見尊禮。講涅盤、唯識，凡一百六十座。日持諸部，以凈土為息肩之地。所得供施數十百萬，悉以嚴飾殿宇，而方丈單床，泊然自得。開成元年六月一日，西向右脅而滅，異香郁然。荼毗，得舍利三百余粒。
雄俊，姓周，成都人。善講說，無戒行，嘗罷道從戎。尋復為僧，亦頗知愧悔，常持佛名。大歷中，暴亡入冥，主者呵責，命付地獄，俊大呼曰：觀經言，造五逆罪，臨終十念，即得往生。雄俊雖造罪，不犯五逆。若準念佛之功，合生凈土。不然，三世諸佛即成妄語。遂合掌諦念，寶臺忽現，乘空西去。同時有自冥還者，傳其事云。
宋高僧傳。雖俱念佛，而是通涂顯諸佛體。若此觀門及般舟三昧，托彼安養依正之境，用微妙觀，專就彌陀，顯真佛體，雖托彼境，須知依正同居一心。心性遍周，無法不造，無法不具。若一毫法從心外生，則不名為大乘觀也。
所言心性具一切法，造一切法者，實無能具所具，能造所造。即心是法，即法是心，能造因緣及所造法，皆悉當處全是心性。是故今觀若依若正，乃法界心觀法界境，生於法界依正色心，是則名為唯依唯正、唯色唯心、唯觀唯境。故釋觀字，用一心三觀；釋無量壽，用一體三身。體宗力用，義并從圓，判教屬頓。
寄語行者，觀雖深妙，本被初心。若能進功，何憂不就？縱未入品，為因亦強，生至彼邦，得預大會，所見依正，微妙難思，速入圣階，度生亦廣。況塵境麤強，誠為險處。故須外加事懺，內勤理觀，正助雙行，加愿要制，必於寶剎速證無生。今解觀門，其意在此。
禮他所撰述，多指歸凈土，此其最切者。時方詔天下立放生池，禮歲遇佛生日，結放生會，集眾作法，縱諸魚鳥。有司以聞，勅樞密劉筠撰文，立碑院內。
天圣六年正月元日，將示寂，建光明懺七日。至五日，結跏趺坐，召大眾說法畢，驟稱阿彌陀佛數百聲，奄然而逝。年六十九。露龕二七日，爪發加長。闍維時，舌根不壞，若蓮華然。
四明教行錄、觀經疏鈔、佛祖統紀遵式，字知白，臺州寧海葉氏子也。母夢咽明珠而生式。稍長，往東掖山依義全師出家，勤苦自厲。初學律部。繼入國清寺，然指普賢像前，誓傳天臺教法。雍熙初，往四明寶云寺，事義通法師，常行方等三昧，積勞嘔血，兩足皮裂，以死自誓。忽見觀音垂手指其口，引出數蟲；又指端出甘露灌之，覺身心清涼，所患頓失。已而頂高寸許，聲如洪鐘，慧辯無礙。通示寂，式反天臺。
淳化元年，居寶云。至道二年，結緇素專修凈業，作。咸平中，歸東掖，建精舍，率眾修念佛三昧。
祥符七年，應杭人請，主昭慶寺。尋赴蘇州，講經開元寺。復反杭，主靈山。王欽若判杭州，奏復天竺寺舊名，賜式號曰慈云。式嘗以天臺智者放生故事語欽若，欽若因奏請以西湖為放生池，報可。先後依經撰集諸懺法，圓融三觀，以凈土為歸。
又因知府馬亮問道，述往生凈土決疑行愿二門。其決疑門略云：
佛法有二：一者、小乘不了義法；二者、大乘了義法，大乘中復有了義不了義。今談凈土，唯是大乘了義中了義之法也。此教詮旨，圓融因果，頓足佛法之妙。經云：十方諦求，更無余乘，惟一佛乘。斯之謂與。
是則十方凈穢，卷懷同在於剎那；一念色心，羅列遍周於法界。并天真本具，非緣起新成。一念既然，一塵亦爾，故能一一塵中一切剎，一一心中一切心，一一心塵復互周，重重無盡無障礙，一時頓現非隱顯，一切圓成無勝劣。我心既然，生佛體等。此則回神億剎，實生於自己心中；孕質九蓮，豈逃乎剎那際內？信此圓談，則事無不達；昧斯至理，則觸類皆迷。故云：諸佛如來是法界身，入一切眾生心想中。乃至是心作佛，是心是佛。今但直決疑情，令知凈土百寶莊嚴、九品因果并在眾生介爾心中，理性具足，方得往生事用隨愿自然。免信常流，執此非彼。
其行愿門，文多不載。別有論往生坐禪觀法云：
欲修往生觀者，當於一處，繩床西向，易觀想故，表正向故；跏趺端坐，頂脊相對，不昂不傴；調和氣息，定住其心。然所修觀門，經論甚多，初心凡夫那能遍習？今從要易，略示二種。於二種中，仍逐所宜，不必并用。其有於余觀想熟者任便，但得不離凈土法門，皆應修習。所言二種：
一者、扶普觀意，坐已，自想即時所修，計功合生極樂世界，當便起心，生於彼想。於蓮華中結跏趺坐，作華合想；作華開想；當華開時，有五百色光來照身想；作眼目開想；見佛菩薩及國土想，即於佛前坐聽妙法，及聞一切音聲，皆說所樂聞法。
所聞要與十二部經合。作此想時，大須堅固，令心不散，心想明了，如眼所見，經久乃起。
二者、直想阿彌陀佛丈六金軀，坐於華上，專系眉間白毫一相。其毫長一丈五尺，周圍五寸，外有八楞。其毫中空，右旋宛轉，在眉中間，瑩凈明徹，不可具說，顯映金顏，分齊分明。作此想時，停心注想，堅固勿移。然復應觀想念所見，若成未成，皆想念因緣，無實性相，所有皆空，一如鏡中面像，如水現月影，如夢如幻，即空即假即中，不一不異，非縱非橫，不可思議。心想寂靜，則能成就念佛三昧。
天圣中，別於寺東建日觀庵，送想西方，為往生之業。尋講維摩經畢，與眾訣別，以講席付弟子祖韶。作謝緣詩，示將歸寂。其明年為明道元年十月八日，有疾，卻醫藥，仍為眾略說法要。令請彌陀像，或以觀音至，禮炷香祝曰：我觀觀世音，前際不來，後際不去，十方諸佛，同住實際。愿受我一炷之香，諸佛證明，往生安養。或叩其所歸，對以寂光凈土。至晚坐脫。年六十九。人見大星隕於靈鷲峰，紅光赫然。
樂邦文類、佛祖統紀、蓮宗寶監義懷，姓陳，永嘉樂清人。游京師，投景德寺為行童。天圣中，試經得度。遍參諸方，依明覺禪師於翠峰。偶汲水折擔，忽大悟，作偈呈覺，覺稱善。其後五坐道場，自鐵佛至天衣，化導甚廣。懷既了法原，仍密修凈土。嘗問學者云：若言舍穢取凈，厭此欣彼，則取舍之情，乃是眾生妄想。若言無凈土，則又違佛語。畢竟如何？復自答云：生則決定生，去則實不去。晚以疾，居池陽松山庵。弟子智才，住臨平佛日寺，迎歸侍奉。才往蘇州，懷促之歸，別眾而逝。年七十二。
本如，明州句章人。少依法智法師，善詞翰，嘗請益經義，法智曰：為我作知事三年，卻向汝道。三年，復請，法智厲聲一喝，復呼曰：本如！如豁然有省，以頌呈，法智肯之。
祥符四年，主東山承天寺，大振法道，歷三十年。講法華、涅盤、光明、觀無量壽等經及天臺教觀，至六七遍。嘗集百僧，修法華長懺一年，瑞應屢見。寶歷二年，賜號神照法師。與丞相章得象諸賢結白蓮社，仁宗欽其道，賜名白蓮寺。
皇佑三年五月十八日，微疾，升堂說法，與眾訣別，遂逝。年七十。時江上漁人見云端有僧西向去，天氣盛暑，異香非常。明年，門人啟鑰，貌如生，有大蓮華產於塔前。
仁岳，字潛夫，姓姜，霅川人。聞法智南湖之化，往而學焉。久之，豁然有得。又與十同志修請觀音三昧，宴坐靜室，恍如夢覺。後歷主杭州叢席，大宏法化。年老還鄉，主祥符，賜號凈覺。晚年，專修凈業，然三指供佛，持律至嚴。治平元年三月二十四日，謂門人曰：吾翌日午刻當行。及明日，留偈安坐而逝。嘗著彌陀經疏二卷，又作指歸記二卷以釋之。其後三十年，寺眾夢岳謂宜遷塔。及開龕，色身不壞，舍利盈滿，遂具禮葬焉。
處謙，姓潘，永嘉人。母夢瑞云入懷，娠三年，始生。依常寧寺契能出家。祥符初，得度，即往學於天竺，慈云深器之。復謁神照如法師，大明圓頓之旨。未幾，居首座。尋歸主常寧。歷慈云、妙果、赤城、慧林、凈住、南屏、天竺，十坐道場，閱四十年，講唱不倦，登門者三千人，賜號神悟。熙寧八年四月十五日，晨興，沐浴更衣，集眾諷普賢行法、阿彌陀經。頃之，升座，稱贊凈土功德，復告眾曰：吾得無生日用久矣，今以無生而生凈土。寂然而逝。
慧才，姓王，永嘉樂清人。祥符初，得度。年十三，受具戒，往學於四明。自恨昏鈍，常持大悲咒。忽夢一梵僧，長數丈，脫袈裟被之。翌日臨講，豁然開悟，前後所聞，一時洞曉。後謁慈云，北面服勤，旦夜不替。
治平初，住法慧寶閣，賜號廣慈。未久，退居雷峰塔下。每翹足誦大悲咒百八為課；又翹足一晝夜，誦彌陀佛號。一夕，夢至寶閣宮殿，有告之曰：凈土中品，汝所生也。元豐元年春，為道俗千人授大戒於雪峰。方羯摩，觀音像頂放光明，燈炬日光，皆為映奪。凈慈守一禪師為作。六年五月二十一日，更衣就座，書偈贊佛畢，曰：吾生凈土決矣。泊然而往。年八十六。
靈照，姓盧，蘭溪人。出家寶慧寺。未朞月，通法華、光明二經。數歲，往錢塘，依香巖湛師學教觀。復往吳興，依凈覺岳師。臺宗戶牖，無不通曉。元豐中，主吳山解空寺，繼遷景德寺。熙寧中，遷華亭超果寺。先後數歲中，遇春首，必開凈業社。與者二萬人，輒多獲驗。嘗於夢中見三圣儀相，跪而問曰：靈照一生誦大乘經，期生安養，克果愿否？觀音指曰：凈土不遠，有愿即生。又誦經深夜，忽夢普賢示身，遂發心造普賢像，誦經萬部，以嚴凈業。元佑五年冬，臥疾，謂侍者曰：吾安養之期已至。遂面西，累足而化。闍維，異香襲人，舍利流迸。
思義，字和甫，姓凌，湖州武康人。試法華經第一，得度。依明智韶法師學，悟解過人。修四三昧行，頸上生一肉癭，夜夢功德天食之以桃，其疾即消。熙寧四年，賜紫服，號凈慧。丞相蘇頌帥杭，請師居天竺，大振道法。元佑三年二月十八日，中夜，忽趺坐，別眾而逝。眾誦念，久之忽蘇，曰：適隨觀音大士行，見金色人，長身垂臂，謂我曰：汝報緣未盡，過七日當來迎。至二十五日，復趺坐而化。瘞龕之日，有赤云垂布，如引導狀，向西而沒。
宗賾，襄陽人。父早亡，母陳氏，鞠養於舅氏。少習儒業，博通世典。年二十九，禮真州長蘆秀禪師出家，深明宗要。元佑中，住長蘆寺。迎母於方丈東室，勸母薙染，持念阿彌陀佛，始終七載。母臨終無疾，念佛而逝。賾自謂報親之心盡矣，乃遵廬山之規，建蓮華勝會，普勸僧俗習西方妙觀，其次專持佛名，回向發愿，期生凈土。自為文以唱之曰：
夫以念為念，以生為生者，常見之所失也；以無念為無念，以無生為無生者，邪見之所惑也；念而無念，生而無生者，第一義諦也。是以實際理地不受一塵，則上無諸佛之可念，下無凈土之可生。佛事門中不舍一法，則總攝諸根。蓋有念佛三昧，還原要術，示開往生一門，所以終日念佛而不乖於無念，熾然往生而不乖於無生，故能凡圣各住自位而感應道交，東西不相往來而神遷凈剎。此不可得而致詰也。故經云：若人聞說阿彌陀佛，執持名號，乃至是人終時，心不顛倒，即得往生阿彌陀佛極樂國土。
夫如來世尊雖分折攝二門，現居凈穢兩土，然本圣之意，豈直以娑婆國土邱陵坑坎、五趣雜居、土石諸山、穢惡充滿，以是為可厭；極樂世界黃金為地、行樹參空、樓聳七珍、華敷四色，以是為可欣？蓋以初心入道，忍力未淳，須托凈緣以為增上。何則？娑婆國土釋迦已滅，彌勒未生，極樂世界阿彌陀佛現在說法；娑婆國土觀音、勢至徒仰嘉名，極樂世界彼二上人親為勝友；娑婆國土諸魔競作，惱亂行人，極樂世界大光明中，決無魔事；娑婆國土邪聲撓亂，女色妖婬，極樂世界水、鳥、樹林咸宣妙法，正報清凈，實無女人。
然則修行緣具無若西方，淺信之人偏生疑謗。竊嘗論之：此方之人，無不厭俗舍之喧煩，慕蘭若之寂靜，故有舍家出家，則殷勤贊嘆。而娑婆眾苦，何止俗舍之喧煩？極樂優游，豈直蘭若之寂靜？知出家為美，而不愿往生，其惑一也。
萬里辛勤遠求知識者，誠以發明大事，決擇死生；而彌陀世尊色心業勝，愿力洪深，一演圓音，無不明契。愿參知識，而不欲見佛，其惑二也。
叢林廣眾皆樂棲遲，少眾道場不欲依附；而極樂世界一生補處，其數甚多，諸上善人俱會一處。既欲親近叢林，而不慕清凈海眾，其惑三也。
此方之人，上壽不過百歲，而童癡老髦，疾病相仍，昏沈睡眠，常居大半，菩薩猶昏隔陰，聲聞尚昧出胎，則尺璧寸陰，十喪其九，而未登不退，實為寒心；西方之人，壽命無量，一托蓮胞，更無死苦，相續無間，直至菩提，所以便獲阿惟越致，佛階決定可期。流轉娑婆促景，而迷於凈土長年，其惑四也。
若乃位居不退，果證無生，在欲無欲，居塵不塵，方能興無緣慈，運同體悲，回入塵勞，和光五濁；其有淺聞單慧，或與少善相應，便謂永出四流，高超十地，詆訶凈土，耽戀娑婆，掩目空歸，宛然流浪，并肩牛馬，接武泥犁。不知自是何人，擬比大權菩薩，其惑五也。故經云：應當發愿，愿生彼國。則不信諸佛誠言，不愿往生凈土，豈不迷哉？
若夫信佛言而生凈土，則界系之所不能拘，劫波之所不能害，謝人間之八苦，無天上之五衰，尚無惡道之名，何況有實。唯顯一乘之教，決定無三，歸依一體三寶，奉事十方如來。佛光照體，萬惑潛消，法味資神，六通具足，三十七品助道法應念圓成，三十二應隨類身遍塵剎土，周旋五趣五濁惡世，作大導師，提誘群生法師云：方土雖凈，非吾所愿。若使十二劫蓮華中受樂，何如三涂極苦處救眾生也？由是堅持所見，歷涉歲年，於凈土門略無歸向，見修凈業，復生輕謗。後遭重病，色力痿羸，神識迷茫，莫知趣向。既而病差，頓覺前非，悲泣感傷，深自克責，志雖洪大，力未堪任，仍覽天臺十疑論，初心菩薩未得無生忍，要須常不離佛。又引智度論云：具縛凡夫有大悲心，愿生惡世，救苦眾生，無有是處。譬如嬰兒不得離父母，又如弱羽祗可傳枝。
自是盡棄平生所學，專尋凈土教門。二十余年，未嘗暫舍，研詳理教，披括古今，頓釋群疑，愈加深信。復見善導和尚專雜二修：若專修者，百即百生；若雜修者，萬千一二。心識散亂，觀行難成，一志專持四字名號。幾生逃逝，今始知歸。仍以所修，展轉化導，盡未來際，洪贊何窮？方便多門，以信得入。如大勢至，以念佛心獲悟圓通，入三摩地。
復自思念已前所造無量罪業，不信凈土，謗法毀人，業因既成，苦果必就。內懷慚恥，曉夕兢惶。於是躬對圣前，吐露肝膽，五體投地，苦到懺悔。仍發大愿，普攝眾生，同修念佛，盡生凈土。欲常修習，須立軌儀，故集諸文，布成此法。從始至末，第列十門，并準圣言，咸遵古式，事從簡要，法在精專。後賢披覽，知我志焉。
又撰十六觀經、小彌陀義疏，其外著述累數百卷。政和六年秋，命弟子諷觀經及，趺坐而化，西湖漁人皆聞空中天樂聲。
樂邦文類、佛祖統紀、西湖高僧傳事略法宗，姓顏，錢塘人。十歲出家，依廣慈才法師專研教觀。十九從廣慧初法師，服勤十年。後歸侍廣慈，依止觀修大悲三昧，綿歷九載。凡有禱祈，悉獲靈應。嘗與天竺光明懺期，至五日，禪觀中忽見慈云法師，侍僧數十。宗作禮問曰：自昔同修者，皆得生凈土否？慈云曰：元照已得往生，擇瑛尚欲宏經惡道，汝宜勤修，以成本愿。宗歸，建凈土道場，刻西方三圣像，然五指供佛。每月集四十八人同修凈業，名卿賢士多預其會。政和七年春，微疾，夢彌陀圣眾授手接引。後三日，沐浴易衣盥口，寂然而逝。
了然，姓薛，臨海人。母患無子，禱於寺，夢僧授以蓮華，令食之，曰：汝生子必出家。未幾生子，稍長，遂令出家。十六受具，從安國慧法師學教觀，慧解驟發。夢泛海，見觀世音坐山上竹林間，因說百偈以贊，覺憶其半，自是頓發辯才。後住白蓮寺，講演天臺教觀。二十余年，日唯一食，常坐達旦。
一夕，夢二龍戲空中，一化為神人，從空中下，於衣袖出簡示云：師七日當行。既寤，撾鼓集眾說法，垂囑後事，已而大書曰：因念佛力，得生極樂。凡汝諸人，可不自勉。即沐浴更衣，與眾同聲誦阿彌陀經，至西方世界，倏然而化。眾聞天樂盈空，祥光燭天表。弟子與咸、有空二人亦修凈業，皆念佛坐脫。
智仙，姓李，仙居人。幼不樂世俗。出家，游學至天竺，得三觀之旨於首座明義。還鄉，依白蓮慧師，聽講止觀，大有發明，竟嗣其席。常時系念，唯在凈土。或曰：法華三昧，一土一切土，一身一切身，一佛一切佛，何不依止觀修法華三昧，向沾沾往生為？仙曰：荊溪云：中，直觀此土，四土具足。故此佛身，即三佛身；此大眾，即一切眾。以惑未斷故，須修同居凈土。問者云：同居類多，何必極樂？仙曰：教說多故，宿緣厚故，令專住故，佛愿攝故。
仙住白蓮寺，講道十三年，西向禮念，未嘗少廢。覺微疾，別諸外護，還寺，易床西向，設彌陀像，請觀堂行人誦彌陀經，卷未終而坐脫。比鄰能仁寺僧皆聞念佛聲沸天，仙樂盈耳。黎明，乃知仙亡。
智深，姓沈，嘉禾人。初依海月辯法師學教觀。既成，歸嘉禾崇福西寺，建光明期懺會，二十年如一日。行業上聞，賜號慈行。平居專志凈土，勸人稱佛號，從其教者，往往得顯驗。政和五年六日，示疾，客至，談論如常；客方出，已坐脫矣。人共見紫云向西而沒。茶毗日，異香襲人，舍利無算。
思照，姓陽，錢塘人。十四歲，從凈住從雅聽法華、方等於南屏。復往東掖參神悟，大有契入。刺血書法華經，一字一禮，如是十過。誦十六觀經五藏、彌陀經十藏、法華經一千部。禮華嚴、梵網、凈土七經等，凡二百七十卷。專修念佛三昧，筑小庵曰德云，刻三圣像，每夜四更即起唱佛，懈怠比邱聞聲悚愧。又於月二十三日，率道俗系念三圣，常及千眾，凡三十年。一日，語其徒曰：夜夢佛金身丈六，此往生之兆也。乃日請七僧助念，至七日晚，涌身合掌，厲聲唱佛，趺坐結印而化。時宣和元年春也。闍維，牙齒明瑩，如玉石然。
若愚，姓馬，海鹽人。學教於辯才凈法師。居龍井久之，後於湖之仙潭營室接待僧眾，建無量壽佛閣，勸道俗念佛，來者嘗數百人。三十年中，預會諸賢臨沒時，多有瑞應。或奏愚道行，賜號法監。
釋則章與愚為友，同修凈行。章既歿，愚夢神人告曰：汝同學則章得普賢行愿三昧，已生凈土，彼方待汝。愚乃沐浴更衣，命眾諷觀無量壽佛經，端坐默聽。誦畢，忽云：凈土現前，吾其往矣。遽書偈而化。偈曰：
本自無家可得歸，云邊有路許誰知？
溪光搖落西山月，正是仙潭夢斷時。
又曰：
室千花羅網，夢中七寶蓮池，
踏得西歸路穩，更無一點狐疑。
時靖康元年九月也。年七十二。闍維，得舍利數百粒。
仲閔，衢州人，受業祥符寺。後依南文法師，以雄辯見稱。政和初，還鄉，居浮石山，學者驟至。嘗言：吾座下不五百眾，不講大部。故一生唯講光明、觀音。順寂之日，集眾昇堂，登師子座。方趺坐，忽見銀臺自西至，閔曰：吾平生解第一義，愿取金臺，今何不然？瞑目而化。
介然，明州鄞人。受業福泉山延壽寺。時明智立法師居南湖，從之學教觀。元豐初，專修凈業。三載期滿，謂同修者曰：念佛三昧，往生要法也。乃然三指，誓建十六觀堂，中設西方三圣像，環以池蓮。工竣，復然三指，以報佛恩。
建炎四年正月七日，金兵至明州，寺眾盡散，然獨不去。兵至，訶之曰：不畏死邪！然曰：貧僧一生愿力，建此觀堂，今老矣，不忍舍去以求生也。金兵義之，謂曰：為我歸北地，當作觀堂，似此規制。遂強之行。後人以去日為之忌，尊之曰定慧尊者，立像於觀堂之側。
