臨安府徑山大慧普覺宗杲禪師，宣城人，族奚氏。夙有英氣，年十三，試入鄉校。一日，偶同舍見謔，師怒，即以硯投之，誤中廣文帽，償金而歸，曰：大丈夫讀世間書，曷若究出世法？即詣東山慧云院，事慧齊。
明年，薙發具毘尼。偶閱古云門錄，怳若舊習，往依廣教理禪師。棄游四方，從曹洞諸老宿，既得其說，去登寶峰，謁湛堂準禪師。準一見異之，俾侍巾裓，指以入道捷徑，師橫經無所讓，準呵曰：汝曾未悟，病在意識領解，則為所知障。
準疾革，囑師曰：吾去後，常。
準卒。師趨謁無盡居士，求準塔銘，無盡延之，名師庵曰妙喜，且篤令見圓悟。
師至天寧，值悟陞堂，舉：僧問云門：如何是諸佛出身處？門曰：東山水上行。若是天寧即不然，如何是諸佛出身處？熏風自南來，殿閣生微涼。師聞，豁然神悟。
踰月，悟謂曰：也不易，你到這田地，只是可惜你死了不能活，又卻不疑言句，是為大病。不見道：懸崖撒手，自肯承當，絕後再穌，欺君不得。須信有這個道理。
子恁麼答話，也做他臨濟兒孫未得在。今日或有人問徑山：古曲無音韶；見後為甚麼不銜華獻？佛殿掘東司。
上堂，舉：僧問六祖：黃梅意旨甚麼人得？曰：會佛法人得。云：和尚還得否？曰：我不得。云：和尚為甚麼不得？曰：我不會佛法。大眾還見祖師麼？若也不見，徑山為你指出。蕉芭蕉芭，有葉無子，忽然一陣狂風起，恰似東京大相國寺三十六院東廊下北角頭王和尚破袈裟。畢竟如何？歸堂吃茶。
上堂，舉：圓通秀禪師示眾曰：少林九年冷坐，剛被神光覷破。如今玉石難分，只得麻纏紙，又作麼生？
曰：雪峰道底。
問：過去心不可得，現在心不可得，未來心不可得，如何？
曰：親言出親口。
云：未審如何受持？
曰：但恁麼受持，決不相賺。
問：我宗無語句，實無一法與人時如何？
曰：五味饡秤鎚。
問：心佛俱忘時如何？
曰：賣扇老婆手遮日。
問：教中道：塵塵說，剎剎說，無間歇。未審以何為舌？師拍禪床右角一下。
僧云：世尊不說說，迦葉不聞聞也。師拍禪床左角一下。
僧云：也知今日令不虛行。
曰：識甚好惡？
師室中問僧：不是心，不是佛，不是物，你作麼生會？
僧云：領。
師曰：領你屋七代先靈。僧便喝。
師曰：適來領，而今喝，干他不是心，不是佛，不是物甚麼事？僧無語，師打出。
僧請益夾山境話，聲未絕，師便喝，僧茫然。師曰：你問甚麼？僧擲僧云：請和尚放下竹篦，即與和尚道。師放下竹篦，僧拂袖便出。
師曰：侍者認取這僧著。
又舉問僧，僧云：甕怕走卻鼈那？
師下禪床擒住曰：此是誰語？速道！
僧云：實不敢謾昧老師，此是竹庵和尚教某恁麼道。
師連打數棒，曰：分明舉似諸方。
師年邁求解，辛巳春得旨，退居明月堂。隆興改元，一夕，星殞于寺西，流光赫然，尋示微恙。八月九日，學徒問安，師勉以宏道，徐曰：吾翌日始行。至五鼓，親書遺奏，又貽書辭紫巖居士，侍僧了賢請偈，復大書曰：生也只恁麼，死也只恁麼，有偈與無偈，是甚麼熱大？擲筆委然而逝。平明有蛇尺許，腰首白色，伏于龍王井欄，如義服者，即山之昭濟示現也，四眾哀號。
皇帝聞而嘆惜，丞相以次致祭者沓來。門弟子塔全身於明月堂之側。壽七十有五，夏五十有八。詔以明月堂為妙喜庵。謚曰普覺，塔名寶光。淳熙初，賜其全錄八十卷，隨大藏流行。
臺州護國此庵景元禪師，永嘉楠溪人，族張氏。年十八，依靈山希拱為僧，習臺教，歷三祀，易衣。夏，凈慈謁圓悟於鐘阜，未幾，睹二僧死心小參語曰：既迷，須得個悟；既悟，須識悟中迷，迷中悟。迷悟雙忘，卻從無迷悟處建立一切法。師拂袖行至殿廡，洞然曉悟，即以所證白悟，悟弗許。
僧云：真個作家。
師曰：白日鬼迷人。
一日，入城與道俗行至十郎巷，有問：巷在這，十郎在甚麼處？
師奮臂曰：隨我來。
臨安府靈隱佛海慧遠禪師，眉之眉山人，族彭氏。世業儒。年十三，因兄從釋，師問曰：出家何為？
兄曰：求解脫法。
師曰：如是我亦可為。
遂白母宋氏，愿偕往，母欣然，遂事藥師院宗辨為僧，詣大慈習經論。
四年，去依靈巖徽禪師，久之，微有契會。圓悟領昭覺，師即之，聞悟普說，忽頓悟。仆於眾，眾掖之，乃曰：吾夢覺矣！至暮，與悟問答無滯，悟大喜，以偈贈之，自此機鋒峻發。
紹興乙卯春，眉守以象耳命師開法，不就。是歲圓悟順世，師東下抵淮南，出住蟠龍，遷瑯瑘，又移婺普濟、衢定業。光孝郡王趙公令衿、侍郎曾公開，皆問道於師。後居南臺。未幾，過天臺，歷護國、國清、鴻福三寺，尚書沈公介守平江，以虎丘久廢，邀師振之。
乾道乙丑，敕居崇先。明年，被旨補靈隱。孝宗皇帝召入禁中與酬酢，其道愈尊。癸巳春，特賜佛海禪師。
上堂曰：道絕名言，法離聞見，打破虛空，成七八片。直饒錮鏴完全，也是由基副箭。
上堂：昨夜來報五參，正值老僧洗腳，起來抖擻精神，末上輸他一著。
上堂：天道虧盈，地道變盈，鬼神害盈，人道惡盈。老僧本貫眉州眉山縣人事，行年癸未十二月十六日巳時建生。自小出家，橫草不拈，豎草不把，路轉山回君自看，南不龜頭北不廈。
上堂：滴水冰生分外寒，凍云環合鏁峰巒。根塵不昧心珠露，眨上眉毛子細看。
上堂：新歲有來由，烹茶上酒樓。一雙無兩腳，半個有三頭，穿出神難辨，相逢鬼見愁。倒吹無孔笛，促拍舞涼州。咄！
上堂：好是仲春漸暖，那堪寒食清明。萬疊云山聳翠，一天風月為鄰。在處華紅柳綠，湖天浪穩風平，山禽枝上語諄諄，再三瑣瑣碎碎，囑付叮叮嚀嚀。你且道他叮嚀囑付個甚麼？卓拄杖曰：記取明年今日，依舊寒食清明。
上堂，舉：僧問睦州：以一重去一重即不問，不以一重去一重時如何？州曰：昨日栽茄子，今朝種冬瓜。
師曰：問者善問不解答，答者善答不解問。山僧今日向饑鷹爪下奪肉，猛虎口橫身，為你諸人說個樣子。登壇道士羽衣輕，咒力雖窮法轉新，拇指破開天地闇，蛇頭攧落鬼神驚。
僧問：十二時中教學人如何用心？
曰：蘸雪吃冬瓜。
問：浩浩塵中如何辨主？
曰：木狗頭邊鐮切菜。
云：莫便是和尚為人處也無？
曰：研槌撩撩飥。
問：即心即佛時如何？
曰：頂分丫角。
云：非心非佛時如何？
曰：耳墜金環。
云：不是心，不是佛，不是物，又作麼生？
曰：禿頂修羅舞柘枝。
問：東山水上行，意旨如何？
曰：初三十一，不用擇日。
問：文殊是七佛之師，為甚麼出女子定不得？
曰：擔頭不掛針。
問：昔有一秀才，作無鬼論，論成，時有一鬼叱曰：你爭奈我何！意作麼生？
師以手斫額曰：何似生？
僧云：只如五祖以手作鵓鳩觜，云：谷呱呱！又且如何？
曰：自領出去。
問：庵內人為甚麼不知庵外事？
曰：拄杖橫挑鐵蒺蔾。
問：不與萬法為侶者是甚麼人？
曰：腳踏轆轤。
一日，鳴鼓陞堂，師潛坐帳中，侍僧尋之，師忽撥開帳曰：只在這，因甚麼不見？僧無對。
師曰：大斧斫三門。
問僧：一大藏教是惡口，如何是本身盧舍那？
僧云：天臺普請，南岳游山。
師陞座別曰：阿耨達池深四十丈，闊四十丈。
乙未秋，師示眾曰：淳熙二年閏季秋九月旦，鬧處莫出頭，冷地著眼看，明暗不相干，彼此分一半，一種作貴人，教誰賣柴炭？向你道不可毀，不可贊，體若虛空沒涯岸，相喚相呼歸去來，記取明年正月半。
都下喧傳之，果於丙申得辛後一日感微疾，至上元，揮偈安坐而化。偈曰：
拗折秤鎚，掀翻露布，
突出機先，鴉飛不度。
留七日，顏色不異。是月二十五日，塔全身於寺之烏峰，送者幾萬人。世壽七十四，僧臘五十九。
成都府正法建禪師，上堂曰：兔馬有角，牛羊無角，絕毫絕厘，如山如岳。針鋒上師子飜身，藕竅中大鵬展翼，等閑突過北俱盧，日月星辰一時黑。
溫州雁山靈峰堂中仁禪師，洛陽人也。少依東京奉先院出家。宣和初，賜牒於慶基殿，落發進具。後往來三藏譯經所，諦窮經論，特於宗門未之信。
時圓悟詔居天寧，凌晨謁之。悟方為眾入室，師見敬服，奮然造前。悟曰：依經解義，三世佛冤；離經一字，即同魔說。速道！師擬對，悟劈口擊之，因墜一齒，即大悟。竟留天寧，由是師資契合，請問無間。自南渡，隆興初，開法大覺，遷中天竺，次徙靈峰。
上堂曰：九十春光已半過，養花天氣正融和，海棠枝上鶯聲好，道與時流見得麼？然雖如是，且透聲透色一句作麼生道？金勒馬嘶芳草地，玉樓人醉杏花天。
上堂，舉狗子無佛性話，乃曰：二八佳人刺繡遲，紫荊花下囀黃鸝，可憐無限傷春意，盡在停針不語時。
淳熙甲午四月八日，孝宗皇帝詔入，賜座說法，皇帝遂舉不與萬法為侶因緣俾拈提。師拈罷，頌曰：
秤鎚搦出油，閑言長語休。
腰纏十萬貫，騎鶴上揚州。
癸亥中，陞堂告眾而逝。
臺州天封覺禪師，上堂曰：無生國未是安居，萬仞崖頭豈容駐足？且望空撒手，直下翻身一句作麼生道？人逢好事精神爽，入火真金色轉鮮。
成都府昭覺道祖首座，初見圓悟，於即心是佛語下發明。久之，悟命分座。一日，為眾入室，余二十許人，祖忽問曰：生死到來，如何回避？眾無對，祖擲下拂子，奄然而逝。
眾皆愕眙，亟以聞悟。悟至，召曰：祖首座！祖張目眎之。
悟曰：抖擻精神透關去。祖點頭，竟爾趨寂。
南康軍云居宗振首座，丹丘人也。依圓悟於云居。一日，因仰瞻鐘閣，倏然契證。有詰之者，振酬以三偈，其後曰：我有一機，直下示伊，青天霹靂，電卷星馳。德山臨濟，棒喝徒施，不傳之妙，於汝何虧？
悟見大悅，竟以節操自高，道望愈重，嘗書壁曰：住在千峰最上層，年將耳順任騰騰，免教名字掛人齒，甘作今朝百拙僧。
覺庵道人，祖氏，建寧游察院之侄女也。幼志不出適，留心祖道。趨圓悟之席，於悟示眾語下，了然明白。
悟曰：更須揚卻所見，始得自由。
祖答偈曰：
露柱抽橫骨，虛空弄爪牙。
直饒玄會得，猶是眼中沙。
令人本明，亡其族里，號明室。自機契圓悟，徧參名宿，皆蒙印可。紹興庚申二月望，親書三偈，寄呈泐潭草堂清禪師，微露謝世之意，至旬末，別親里而終。草堂跋其偈，後為刊行。
大慧禪師亦嘗垂語發揚，偈曰：
不識煩惱是菩提，若隨煩惱是愚癡。
起滅之時須要會，鷂過新羅人不知。
不識煩惱是菩提，凈華生淤泥。
人來問我若何為？吃粥吃飯了，洗鉢盂。
莫管他！莫管他！終日癡憨筭海沙。
要識本來真面目，便是祖師一木叉。
道不得底叉下死，道得底也叉下死。
畢竟如何？不許夜行，投明須到。
成都府范縣君者，嫠居歲久，常坐而不臥。聞圓悟被旨歸住昭覺，往禮拜，請示入道因緣。悟令看不是心，不是佛，不是物，是個甚麼，久無所契。
范泣告悟曰：和尚有何方便，令某易會？
悟曰：卻有個方便。遂令只看是個甚麼。
後有省，曰：元來恁麼地近那。