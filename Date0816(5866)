凡五，汀州張氏子。示眾云：紅霞穿碧落，白鷺點滄州。不是寒山子，時臨古渡頭，騎駿馬，驟高樓，萬里銀河輥玉球，別明真解脫，撥火覓浮漚。
示眾云：禪不禪，道不道，三寸舌頭胡亂掃。昨夜日輪飄桂花，今朝月窟出芝草。阿呵呵！萬兩黃金無處討。大句絕思量，諸法不相到。
示眾云：大智如愚，大巧若拙，勿謂今朝，中秋令節。八極同風，千潭共月，三十年後，蘆花照雪。與麼悟去，腦門百裂。
示眾云：閼閼籬邊菊正黃，妙談西祖意瑯瑯，不知誰解聞斯語，堪為宗門立紀綱。便見羅漢拂子展大神通，化作文殊、普賢、觀音、勢至，穿過諸人髑髏。若也盡知來處，可謂於出入息中，供養恒沙諸佛；若也不知，分付德山、臨濟。拂子擊一擊。
示眾云：諸佛不出世，達磨不西來，祖師心印，狀似鐵牛之機。所以印空也，日月沈輝，乾坤黯黑；印水也，蹙浪驚濤，魚龍喪命；印泥也，大地冰消，圣凡絕路。若是那一印，誰敢正眼覷著？爭奈諸方起模畫樣。若到羅漢門下，直教粉碎。
凡一，示眾云：始自雞峰續焰，少室流芳，大布慈云，宏開慧日，教分三藏，直指一心。或全提而棒喝齊施，或縱奪而賓主互設，或金剛按劍，或獅子儞身，或照用雷奔，或機鋒電掣，無非剪除邪妄，開廓玄微，直下明宗，到真實地。諸仁者！到此方許一線道與儞商量。茍或未然，盡是依師作解，無有是處。
凡二，示眾云：祖師關棙子，都不在言詮，若更重宣說，特地隔西天。
僧問：如何是佛法大意？
師云：好事不如無。
凡三，桂州永福毛氏子。示眾云：談玄說妙，譬如畫餅充饑；入圣超凡，大似飛蛾赴火。一向無事，敗種焦芽，更若馳求，水中捉月。以拂子一拂，云：適來許多見解，拂卻了也。作麼生是諸人透脫一句？良久，云：鐵牛不吃欄邊草，直向須彌頂上眠。以拂子擊繩床。
示眾云：有一人說得一丈，一寸也行不得；有一人行得一丈，一寸也說不得；有一人說得行得；有一人說不得行不得。此四人中，要覓一人為師，明眼衲僧試請揀看。
僧問：如何是道？
師云：良田萬頃。
僧云：不會。
師云：春不耕，秋無望。
凡一，示眾云：稀逢難遇，正是此時。何謂釋迦已滅，彌勒未生？拈起拂子云：正當今日，佛法盡在山僧拂子頭上，放行把住，一切臨時。放行則風行草偃，瓦礫生光，拾得、寒山點頭撫掌；把住則水泄不通，真金失色，德山、臨濟飲氣吞聲。當恁麼時，放行即是？把住即是？良久，云：後五日看。
凡十三，蜀人也。首謁圓照本禪師，古今因緣會盡，唯不會僧問興化：四方八面來時如何？化云：打中間底。僧作禮。化云：我昨日赴個村齋，中途遇一陣卒風暴雨，卻向古廟避得過。諸
叢林是佛，蠢動含靈是佛。既恁麼，又喚甚麼作眾生？還會也未？不如東弗于逮還他東弗于逮，南瞻部洲還他南瞻部洲，西瞿耶尼還他西瞿耶尼，北郁單越還他北郁單越，草木叢林還他草木叢林，蠢動含靈還他蠢動含靈。所以道：是法住法位，世間相常住。既然恁麼，又喚甚麼作佛？忽有個漢出來道：白云休寐語。大眾記取這一轉。
問：牛頭未見四祖時如何？
師云：頭上戴累垂。
云：見後如何？
師云：青布遮前。
云：未見四祖時為甚麼百鳥銜花？
師云：富與貴是人之所欲。
云：見後為甚麼不銜花？
師云：貧與賤是人之所惡。
問：如何是奪人不奪境？
師云：秋風吹渭水，落葉滿長安。
云：如何是奪境不奪人？
師云：路上逢人半是僧。
云：如何是人境兩俱奪？
師云：高空有月千門照，大道無人獨自行。
云：如何是人境俱不奪？
師云：少婦棹孤舟，歌聲逐水流。
問：如何是先照後用？
師云：王言如絲。
云：如何是先用後照？
師云：其出如綸。
云：如何是照用同時？
師云：舉起軒轅監，蚩尤頓失威。
云：如何是照用不同時？
師云：金將火試。
問：如何是臨濟下事？
師云：五逆聞雷。
云：如何是云門下事？
師云：紅旗閃爍。
云：如何是溈仰下事？
師云：斷碑橫古路。
云：如何是曹洞下事？
師云：馳書不到家。僧作禮。
師云：何不問法眼下事？
云：留與和尚。
師云：巡人犯夜。
問：如何是白云一滴水？
師云：打碓打磨。
云：飲者如何？
師云：教儞無著面處。
問：百尺竿頭，如何進步？
師云：快走始得。
僧問：如何是佛？
師云：肥從口入。
問：祖意教意，是同是別？
師云：人貧智短，馬瘦毛長。
凡四，筠州郭氏子。拈拄杖示眾云：牙如劍樹面如鐵，眼放電光光不歇，手把蒺蔾一萬斤，等閑敲落天邊月。卓拄杖一下。
示眾云：去者鼻孔遼天，來者腳蹈實地。且道祖師意向甚麼處著？良久，云：長恨春歸無覓處，不知流入此中來。
示眾云：滿口道不出，句句甚分明；滿眼覷不見，山山疊亂青。鼓聲猶不會，那況是鐘聲？喝一喝。
僧問：人人有面古鏡，如何是學人古鏡？
師云：打破來，向儞道。
云：打破了也。
師云：胡地冬抽笋。
問：如何是咬人師子？
師云：五老峰前。
云：這個豈會咬得？
師云：今日拾得性命。
問：古人云：說取行不得底，行取說不得底。且如行不得底作麼生說？
師云：口在腳下。
云：說不得底作麼生行？
師云：蹈著舌頭。
凡二，示眾云：先用後照，要驗作家；先照後用，不存影跡；照用同時，壁立千仞；照用不同時，根塵可監。古人以此四轉語，驗天下衲僧。若非具真正眼目，親切悟明者，難為湊洎沙，真如則隱顯無間。既是隱顯，作麼生無間？良久，云：早知燈是火，飯熟也多時。
示眾云：平高就下，勾賊破家；截鐵斬釘，狐貍戀窟。總不恁麼，合作麼生？所以道：萬仞崖頭親撒手，須是其人。只如香積國中持鉢一句作麼生道？良久，云：切忌風吹別調中。
示眾云：釋迦掩室，過犯彌天；毘耶杜詞，自救不了。如何如何，口門太小。
僧問：如何是主中賓？
師云：不許夜行，投明須到。
云：如何是賓中主？
師云：長安雖樂，不是久居。
云：如何是賓中賓？
師云：人無遠慮，必有近憂。
云：如何是主中主？
師云：當斷不斷，返招其亂。
凡八，住乾元。開堂，示眾云：百千三昧門，無量福德藏，放行也，如開武庫，錯落交輝；把住也，似雪覆蘆花，通身莫辨。使見之者，撩起便行；聞之者，單刀直入。個個具頂門正眼，人人懸肘後靈符，掃佛祖見知，作叢林殃害。憶得寶壽開堂日，三圣推出一僧，寶壽便打。三圣云：與麼為人，瞎卻鎮州一城人眼去在。且如乾元今日開堂，或有僧出來，山僧亦打，不唯此話大行，且要開卻福州一城人眼去。何也？劍為不平離寶匣，藥因救病出金瓶。
示眾云：三千劍客，獨許莊周；百萬鳳毛，點頭自肯。若也兩頭坐斷，中間不留，只是打凈潔球子，未知向上一竅；若也隨波逐浪，帶水拖泥，辜負己靈，未具頂門正眼。總不恁麼，又作麼生？良久，云：不入驚人浪，難尋稱意魚。
示眾云：達磨未來東土已前，人人懷媚水之珠，個個抱荊山之璞，可謂壁立千仞。及乎二祖禮卻三拜之後，一一南詢諸友，北禮文殊，好不丈夫。或有一個半個，不求諸圣，不重己靈，疋馬單槍，投虛置刃，不妨慶快平生。如今有麼？自是不歸歸便得，五湖煙境有誰爭？
示眾云：撥塵見佛，眼翳花生，擲地金聲，賢者不貴。直得牢籠不肯住，呼喚不回頭，正好吃痛棒。畢竟如何？閑持經卷倚松立，笑問客從何處來？
示眾云：宗乘提唱，妙絕名言，一句該通，乾坤函蓋。直似首羅正眼，豎亞面門；又如員伊三點，橫該法界。乃卓拄杖云：向這一點下明得，出身猶可易，脫體道應難。又卓拄杖云：向第二點下明得，縱橫三界外，隱映十方身。又卓拄杖云：向第三點明得，魚龍鎖戶，佛祖潛蹤。不然，放過一著，隨分有春色，一枝三四花。
示眾云：即心即佛，眼中著屑；非心非佛，虛空釘橛。不是心，不是佛，不是物。遂以拂子擊繩床云：為君擊碎精靈窟，北斗南星位不殊，一一觀方隨兆出。擲下拂子云：打鼓普請看。
示眾：大道無中，復誰先後？僧堂圣僧盡日與諸人說法，長廊上露柱與諸人覿體談玄，何須更來這熱謾山僧？不如休去歇去好。良久，云：道泰不傳天子令，時清休唱太平歌。
上堂：衲僧家，四事隨身，三玄被體，當機不犯，如珠走盤，須是殺人刀，活人劍。活人劍下，死人縱橫；殺人刀頭，活人無數。殺活自在，收放縱橫，還有出格翻身底麼？不是渠儂多意氣，他家曾蹈上頭關。
上堂云：寶劍不失，虛舟不刻，朝游羅浮，暮歸檀特。若謂本光之地，理合如然，正是坐井觀天，持蠡酌海。若謂言發非聲，色前不物，非唯迷宗，亦乃失旨。宗明旨的又作麼生？好把鴛鴦重繡出，從它人競覓金針。
凡三。公年十九，應舉入京師，經由向家。向預夢人報云：明日接相公。凌晨公至，勞問曲折，後以女妻之。
因入僧寺，見藏經梵夾齊整，怫然曰：吾孔圣之教，不如胡人之書，人所仰重。夜坐書院，研墨吮筆，憑紙長吟。
向氏呼曰：官人！夜深何不睡去？公以前意語之，正此著無佛論。
向曰：既是無佛，何論之有？當須著有佛論始得。公疑其言，遂已之。
後訪一同列，見佛龕前經卷，乃問：此何書也？
同列云：維摩詰所說經也。
公信手開卷，閱到此病非地大，亦不離地大處，嘆曰：胡人之語，亦能爾耶！遂問：此經幾卷？
云：三卷。因借歸盡讀。
向氏問：看者何書？
公云：維摩詰所說經。
向云：可熟讀此經，然後著無佛論也。公異其言，由是深信佛乘，留心祖道。
後為江西漕，徧參祖席。復謁東林總，總詰其所見，與己符合，乃印可之。後按部分寧，諸禪迓之，兜率居其末。公一一致敬罷，次及兜率，聞其聰明過人，遂問：聞公善文章，是否？
悅大笑云：運使失卻一只眼。從悅臨濟九世孫，對運使論文章，政如運使對從悅論禪也。
公意不平，遂問：此去玉溪幾里？
云：三十里。
公云：兜率聻？
云：五里。夜宿兜率。
悅先一夜夢，日輪昇天，被悅以手摶取，因語首座曰：日輪者，運轉之義。聞張運使非久此來，吾當深錐痛劄，若肯回頭，則吾門幸事。
公與悅語至更深，論及宗門事，悅云：聞東林印可運使，未審運使於佛祖言教有少疑否？
公云：有。
悅云：疑何等語？
公云：香嚴獨腳頌、德山托鉢話。
悅云：此既有疑，其余安得無耶？只如巖頭云末後句，是有耶？是無耶？
公云：有。
悅大笑，歸方丈閉卻門。公睡不穩，至五更下床，觸翻蹈床，忽然契悟，作頌云：
鼓寂鍾沈托鉢回，巖頭一拶語如雷。
果然只得三年活，莫是遭他受記來？
遂扣方丈門云：某已捉得賊也。
悅云：贓物在甚處？公無語。
悅云：且去，來日相見。
公翌日以前頌呈悅，悅云：參禪只為命根不斷，依語生解，如是之說，公已深悟，然至極微細處，使人不覺不知墮在區宇。後作頌印之云：
等閑行處，步步皆如，雖居聲色，寧滯有無？
一心靡異，萬法非殊，休分體用，莫擇精麤。
臨機不礙，應物無拘，是非情盡，凡圣皆除。
誰得誰失？何親何疏？拈頭作尾，指實為虛。
翻身魔界，轉腳邪途，了非逆順，不犯工夫。
佛日杲謁公，為湛堂求塔銘，才相見，公便問：祗恁麼著草鞋遠來？
杲云：數千里特來見相公。
公遂問：年多少？
杲云：二十八。
公云：水牯牛年多少？
杲云：兩個。
公云：甚麼處學得這虛頭來？
杲云：今日親見相公。
公云：念汝遠來，且坐吃茶。
茶罷，公問：公遠來有何事？
杲趨前云：泐潭和尚示寂，茶毘，眼睛、牙齒、數珠不壞，舍利無數。山中耆宿皆欲得相公大手筆作塔銘，激勵後學，得得遠來，冒瀆鈞聽。
公云：今有一問，若道得，即做塔銘。遂問：聞準老眼睛不壞，是否？
杲云：是。
公云：我不問這個眼睛。
杲云：相公問甚麼眼睛？
公云：金剛眼睛。
杲云：若是金剛眼睛，在相公筆頭上。
公云：恁麼，則老夫為他點出光明，令他照天照地去也。
杲進謝云：先師多幸，謝相公做塔銘。公唯唯而笑。
公謂佛日云：余閱雪竇拈古，至百丈再參馬祖因緣云：大冶精金，應無變色。投卷嘆曰：審如是，豈得有臨濟今日耶？遂作一頌云：馬師一喝大雄峰，深入髑髏三日聾；黃檗聞之驚吐舌，江西從此立宗風。後平禪師致書云：去夏讀臨濟宗派，乃知居士得大機大用，且求頌本。余作頌寄之云：吐舌耳聾師已曉，槌胸只得哭蒼天。盤山會翻筋斗，到此方知普化顛。諸方往往以余聰明博記，少知余者。公自江西法窟來，必辨優劣，試為老夫言之。
佛日云：居士見處與真凈、死心符合。
公云：何謂也？
佛日遂舉：真凈頌云：客情步步隨人轉，有大威光不能現，突然一喝雙耳聾，那吒眼開黃檗面。死心拈云：云巖要問雪竇，既是大冶精金，應無變色，為甚卻三日耳聾？諸人要知麼？從前汗馬無人識，只要重論蓋代功。
捩子，空認山河作眼睛。
示眾云：十五日已前事，錦上鋪花；十五日已後事，如大海一漚發；正當十五日，大似一尺之鏡，照千里之像。雖則真空絕跡，其柰海印發光，任他露柱開花，說甚佛面百丑？何故？到頭霜夜月，任運落前谿。
示眾，舉：僧問趙州：如何是不遷義？州以手作流水勢，其僧有省。又僧問法眼：不取於相，如如不動。如何不取於相，見於如如不動？眼云：日出東方夜落西。其僧亦有省。若也於此見得，方知道旋嵐偃岳，本來常靜；江河競注，元自不流。其或未然，不免更為饒舌。天左旋，地右轉，古往今來經幾徧？金烏飛，玉兔走，才方出海門，又落青山後。江河波渺渺，淮濟浪悠悠，直入滄溟晝夜流。遂高聲喝云：還見如如不動麼？
凡七，蜀之臨邛李氏子。年十四，舍家受具。依毘尼，究其說，因誦法華經，至是法非思量分別之所能解，持以問講師，講師莫能答。師嘆曰：義學名相，非所以了生死大事。遂卷衣南游，徑造舒之太平演禪師席，室中酬酢，水乳相合，凡七年，洞造閫域。後出世舒之萬壽，遷龍門，後主和之褒禪也。
示眾云：始自只履西歸，卷衣南邁，空聞消息，流落人間，古往今來，遞相敬授，大似一人傳虛，萬人傳實。山僧病多諳藥性，年老變成精，不是刻剝古人，免見互相埋沒。諸人應是從前覺觸，往日見知，從人邊請益得來語言中，舉時中的，出入游戲即不無，究竟真實大事，萬不可得。但能情忘理喪，計盡途窮，無施設處用心，正是作工夫處。山僧尋常只道吃茶去，今日也道吃茶去，會盡諸方五味禪，何似山僧吃茶去？
示眾云：總記不得，天花滿裓；縱有千言，不如一默。
示眾云：只宜說一句，有人會得去，猶較些子；或若無人會得，山僧卻成妄語。思量來，不如且休，各自大家堂中吃茶，自由自在，免見異日他時被人覷破。何也？將軍自有嘉聲在，不得封侯也是閑。
示眾云：慮而解，思而知，孤燈難并太陽暉；不是心，不是佛，為君掃蕩精靈窟。摩天鷂子入云飛，千里萬里只一突。阿剌剌！
示眾云：千說萬說，不如親面一見。縱不說，亦自分明。王子寶刀喻，眾盲摸象喻，禪學中隔江招手事，望州亭相見事，迥絕無人處事，深山巖崖處事，此皆親面而見之，不在說也。
僧問：道遠乎哉？觸事而真。如何是道？
師云：頂上八尺五。
云：未審此理如何？
師云：方圓七八寸。
云：向上一路還許學人會也無？
師云：不論向上向下，卻許儞會。
凡四，示眾云：全提正令，匝地風生；把定要津，孰分優劣？三玄料簡，未辨衲僧；五位君臣，殊乖道體。平實無事，誑謼閭閻；入理深談，粘皮帶骨。何故？纖毫不動，空劫已前。數量難該，憑何話會？諸禪德！還委悉麼？幾回拋向眾人前，千眼大悲看不見。
示眾云：秋日耀長空，秋江浸虛碧。嗟傷門外人，處處尋彌勒。驀路忽擡頭，相逢不相識。諸禪德！既是相逢，為甚麼卻不相識？剪盡霜前竹，臨溪不化龍。
示眾云：靈山會上，早是周遮；良馬窺鞭，豈為英俊？巖間宴坐，天帝雨花；無說無聞，藏身露影。少林面壁，計較未成；立雪斷肱，辜他衲子；黃梅呈頌，勝負偏枯；半夜傳衣，謾人不少。從上來事，合作麼生？豈假人天眾前，鼓舌搖唇，競銳爭鋒，互立賓主，問答交參。檢點將來，彌天罪犯。雖然恁麼，不因紫陌花開早，爭得黃鸎下柳條？
示眾云：摩竭正令，未免崎嶇；少室垂慈，早傷風骨。腰囊挈錫，辜負平生；煉行灰心，遞相鈍置。爭似春雨晴，春山青，白云三片五片，黃鳥一聲兩聲，千眼大悲看不足，王維妙手畫難成。直饒便恁麼，猶是涉途程。諸禪德！不涉途程一句作麼生？良久，云：人從陳州來，不得東京信。
凡二，示眾云：不是心，不是佛，不是物。打繩床云：與君打破精靈窟，簸土揚塵無處尋，千山萬山空突屼。復拍繩床云：歸堂去。
示眾云：五更殘月落，天曉白云飛，分明目前事，不是目前機。既是目前事，為甚麼不是目前機？良久，云：欲言言不及，林下好商量。
凡九，示眾云：正法眼藏，頭頭漏泄真機；涅盤妙心，處處一時成現。若向言中取則，句外尋求，巧覓見知，強生分別，大似迷頭認影，緣木求魚，顛倒一生，永無休歇。直須回光返照，親近明師，識取自己家鄉，便是當人活計。迷悟心歇，取舍情忘，萬別千差，不離這個。茍或未然，清風月下守株人，涼兔漸遙芳草緣教者，不有不空義也；大乘頓教者，即有即空義也；一乘圓頓者，乃空而不有，有而不空義也。如我一喝，非唯能入五教，至方百工伎藝，諸子百家，皆悉能入。
師乃喝一喝，云：還聞麼？
善云：聞。
師云：汝既聞，此一喝是有，能入小乘教。
須臾又問善：還聞麼？
善云：不聞。
師云：汝既不聞，適來一喝是無，能入大乘始教。師又顧善而問曰：我初一喝，汝既道有；喝久聲消，汝復道無。道無，則元初實有；道有，則如今實無；既乃不有不無，能入大乘*中教。
又云：我有一喝之時，非有是有，因無故有；我無一喝之時，非無是無，因有故無；即有即無，能入大乘頓教。
又云：我有一喝不作一喝用，有無不及，情解兩忘。道有之時，纖塵不立；道無之時，橫徧十方。即此一喝入百千萬億喝，百千萬億喝入此一喝，是為圓教也。善不覺身起于座，再拜師前。
師復語之曰：非唯一喝為然，乃至語默動靜，一切時、一切處、一切事、一切物，契理契機，周徧無余。於是四眾歡喜，聞所未聞。
湖州道場良范禪師凡三，泉州晉江蔡氏子。示眾云：塵劫來事，盡在如今，空劫那邊，全歸日用。觸處成現，覿體無私，人人單提祖印，個個獨用全機。到這，直饒有通天作略，竭世樞機，只是枝上生枝，蔓上生蔓，於本分事上了無交涉。是故諸佛出世，罕遇其人；西祖東來，乘虛接響；一大藏教，誑謼閭閻；明眼衲僧，自救不了。且作麼生話會？作麼生承當？作麼生展演？作麼生提唱？還有向這挨得身，著得腳，顯大丈夫作略底麼？出來相見。如無，且放過一著。
示眾云：青眸一瞬，金色知歸，授手而來，如王寶劍。如今開張門戶，各說異端，可謂古路坦而荊棘生，法眼明而還自翳，辜負先圣，埋沒己靈。且道不埋沒、不辜負正法眼藏，如何吐露？還有吐露得底麼？出來吐露看。如無，擔取詩書歸舊隱，野花啼鳥一般春。
示眾云：未離兜率，已降王宮，未出母胎，度人已畢，猶較些子。及乎周行七步，目顧四方，一手指天，一手指地，道天上天下，唯我獨尊，特地一場敗闕。後來云門老漢出來，要一棒打殺與狗子吃，貴圖天下太平，未救得一半。而今莫有全救得底麼？出來大展作略看。若向這展得去，釋迦、云門性命總在上座手。
凡六，建州人也。示眾云：拈花微笑，猶乖量外之機；斷臂安心，何異捉月之見？設使萬機休罷，千圣不攜，還同待兔守株，未是通方達士。明眼漢，沒窠臼，高高處觀之不足，低低處平之有余，神光照徹大千，萬有全歸掌握。大機大用，草偃風行；全暗全明，超情離見。所以道：神光不昧，萬古徽猷，入此門來，莫存知解。知解既泯，真智現前，八字打開，分明顯示。
豎起拂子云：還見麼？於斯見得，言語路絕，取舍情忘，了非生佛未分，豈是威音那畔？權實俱備，照用雙行，流出自己胸襟，要且不從人得。既不從人得，正當今日祝嚴圣壽一句作麼生道？良久，云：四海浪平龍睡穩，萬年松在祝融峰。
示眾云：兵隨印轉，三千里外絕煙塵；將逐符行，二六時中凈躶躶。不用鐵旗鐵鼓，自然草偃風行；何須七縱七擒，直得無思不服。所謂大丈夫秉慧劍，般若鋒兮金剛焰，非但能摧外道心，早曾落卻天魔膽。正恁麼時，且道主將是甚麼人？喝一喝。
示眾云：南泉道：我十八上便解作活計。囊無系蟻之絲，廚乏聚繩濟入門便喝，無風起浪；俱胝只豎一指，未免顢頇；雪峰輥出三球，小兒戲劇。到這，總用不著，爭如六月三伏，甘雨普滋，水足東皋，禾青南畝。農夫鼓腹，樵者高歌，古佛家風，儼然如在。於斯會得，共樂昇平。脫或未然，只知事逐眼前過，不覺老從頭上來。