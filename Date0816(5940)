復次，善現！能說法者於六波羅蜜多有方便善巧；能聽法者於六波羅蜜多無方便善巧。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能聽法者於六波羅蜜多有方便善巧；能說法者於六波羅蜜多無方便善巧。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能說法者已得陀羅尼；能聽法者未得陀羅尼。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能聽法者已得陀羅尼；能說法者未得陀羅尼。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能說法者欲令恭敬書寫、受持、讀誦、修習甚深般若波羅蜜多；能聽法者不欲恭敬書寫、受持、讀誦、修習甚深般若波羅蜜多。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能聽法者欲得恭敬書寫、受持、讀誦、修習甚深般若波羅蜜多；能說法者不欲恭敬書寫、受持、讀誦、修習甚深般若波羅蜜多。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能說法者已離貪欲、瞋恚、惛沈睡眠、掉舉惡作、疑蓋；能聽法者未離貪欲、瞋恚、惛沈睡眠、掉舉惡作、疑蓋。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能聽法者已離貪欲、瞋恚、惛沈睡眠、掉舉惡作、疑蓋；能說法者未離貪欲、瞋恚、惛沈睡眠、掉舉惡作、疑蓋。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！若有書寫、受持、讀誦、修習、思惟、演說般若波羅蜜多甚深經時，或有人來說三惡趣種種苦事，因復告言：汝於是身，應勤精進，速盡苦際，而般涅盤，何因稽留生死大海，受百千種難忍苦事，求趣無上正等菩提？彼由此言，於所書寫、受持、讀誦、修習、思惟、演說般若波羅蜜多甚深經事不得究竟，當知是為菩薩魔事。
復次，善現！若有書寫、受持、讀誦、修習、思惟、演說般若波羅蜜多甚深經時，或有人來贊說人趣種種勝事，贊說四大王眾天、三十三天、夜摩天、覩史多天、樂變化天、他化自在天諸勝妙事，贊說梵眾天、梵輔天、梵會天、大梵天諸勝妙事，贊說光天、少光天、無量光天、極光凈天諸勝妙事，贊說凈天、少凈天、無量凈天、遍凈天諸勝妙事，贊說廣天、少廣天、無量廣天、廣果天諸勝妙事，贊說無繁天、無熱天、善現天、善見天、色究竟天諸勝妙事，贊說空無邊處、識無邊處、無所有處、非想非非想處諸勝妙事，因復告言：雖於欲界受諸欲樂，於色界中受靜慮樂，在無色界受寂定樂，而彼皆是無常、苦、空、無我、不凈變壞之法、盡法、謝法、離法、滅法，汝於此身何不精進取預流果、若一來果、若不還果、若阿羅漢果、若獨覺菩提而般涅盤，畢竟安樂，何用久處生死輪回，無事為他受諸苦惱，求趣無上正等菩提？彼由此言，於所書寫、受持、讀誦、修習、思惟、演說般若波羅蜜多甚深經事不得究竟，當知是為菩薩魔事。
復次，善現！能說法者一身無累，無礙自在；能聽法者多將人眾，纏擾系縛。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能聽法者一身無累，無礙自在；能說法者多將人眾，纏擾系縛。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能說法者不樂眾雜；能聽法者樂處眾雜。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能聽法者不樂眾雜；能說法者樂處眾雜。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能說法者欲令聽者於我所作，悉皆隨助；能聽法者不隨其欲。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能聽法者欲於說者諸所作事，悉皆隨助；能說法者不隨其欲。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能說法者為財利故，欲為他說甚深般若波羅蜜多，復欲令彼書寫、受持、讀誦、修習；能聽法者知其所為，不欲從受。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能聽法者為財利故，欲請他說甚深般若波羅蜜多，復欲方便書寫、受持、讀誦、修習；能說法者知其所為，而不隨請。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能說法者欲適他方危身命處；能聽法者恐失身命，不欲隨往。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能聽法者欲適他方危身命處；能說法者恐失身命，不欲共往。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能說法者欲適他方儉食水處；能聽法者慮彼艱辛，不欲隨往。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能聽法者欲適他方儉食水處；能說法者慮彼艱辛，而不共往。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能說法者欲適他方豐樂之所；能聽法者欲隨其去時，說法者方便誡言：汝雖為利，欲隨我往，而汝至彼，豈必遂心？宜善審思，勿後憂悔。時聽法者聞已，念言：是彼不欲令我去相，設固隨往，豈必聞法？由此因緣，不隨其去。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能說法者欲往他方，所經道路，曠野險難，多有賊怖、旃茶羅怖、獵師、惡獸、毒蛇等怖；能聽法者欲隨其往時，說法者方便誡言：汝今何故無事隨我欲經如是諸險難處？可善審思，勿後致悔。時聽法者聞已，念言：此應不欲令我隨往，設固隨往，何必聞法？由此因緣，不隨其去。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！能說法者多有施主數相追隨，聽法者來請說般若波羅蜜多，緣礙無暇即說；聽者起嫌，後說不受。兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。
復次，善現！有諸惡魔作苾芻像，至菩薩所方便破壞，令於般若波羅蜜多甚深經典不得書寫、受持、讀誦、修習、思惟、為他演說。
時具壽善現白佛言：世尊！云何惡魔作苾芻像，至菩薩所方便破壞，令於般若波羅蜜多甚深經典不得書寫、受持、讀誦、修習、思惟、為他演說？
佛言：善現！有諸惡魔作苾芻像，至菩薩所方便破壞，令其毀厭甚深般若波羅蜜多，謂作是言：汝所習誦無相經典非真般若波羅蜜多，我所習誦有相經典是真般若波羅蜜多。作是語時，有諸菩薩未得受記，便於般若波羅蜜多而生疑惑；由疑惑故，便於般若波羅蜜多而生毀厭；由毀厭故，遂闕書寫、受持、讀誦、修習、思惟、為他演說甚深般若波羅蜜多，當知是為菩薩魔事。
復次，善現！有諸惡魔作苾芻像，至菩薩所，謂菩薩言：若諸菩薩行此般若波羅蜜多，唯證實際，得預流果、若一來果、若不還果、若阿羅漢果、若獨覺菩提，終不能得無上佛果，何緣於此唐設劬勞？菩薩既聞，便不書寫、受持、讀誦、修習、思惟、為他演說甚深般若波羅蜜多，當知是為菩薩魔事。復次，善現！甚深般若波羅蜜多說聽等時，多諸魔事而為留難，菩薩應覺，當遠離之。
時具壽善現白佛言：世尊！何等名為魔事留難，菩薩當覺而遠離之？
佛言：善現！甚深般若波羅蜜多說聽等時，多有相似般若、靜慮、精進、安忍、凈戒、布施波羅蜜多魔事留難，菩薩應覺而遠離之。復次，善現！甚深般若波羅蜜多說聽等時，多有相似內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空魔事留難，菩薩應覺，當遠離之。復次，善現！甚深般若波羅蜜多說聽等時，多有相似真如、法界、法性、不虛妄性、不變異性、平等性、離生性、法定、法住、實際、虛空界、不思議界魔事留難，菩薩應覺，當遠離之。
復次，善現！甚深般若波羅蜜多說聽等時，有諸惡魔作苾芻像，至菩薩所，宣說二乘相應之法，謂四圣諦、四靜慮、四無量、四無色定、八解脫、八勝處、九次第定、十遍處、四念住、四正斷、四神足、五根、五力、七等覺支、八圣道支、三解脫門、六神通等，說是法已，謂菩薩言：大士當知！且依此法精勤修學，取預流果、若一來果、若不還果、若阿羅漢果、若獨覺菩提，遠離一切生老病死，何用無上正等菩提？是為般若魔事留難，菩薩應覺，當遠離之。
復次，善現！有諸惡魔作苾芻像，威儀庠序，形貌端嚴，菩薩見之，深生愛著，由斯損減一切智智，不獲聽聞、書寫、受持、讀誦、修習、思惟、演說甚深般若波羅蜜多，當知是為菩薩魔事。
復次，善現！有諸惡魔作佛像形，身純金色，常光一尋，具三十二大丈夫相，八十隨好以自莊嚴，菩薩見之，深生愛著，由斯損減一切智智，不獲聽聞、書寫、受持、讀誦、修習、思惟、演說甚深般若波羅蜜多，當知是為菩薩魔事。
復次，善現！有諸惡魔化作佛像，苾芻圍遶，宣說法要，菩薩見之，深生愛著，便作是念：愿我未來亦當如是。由斯損減一切智智，不獲聽聞、書寫、受持、讀誦、修習、思惟、演說甚深般若波羅蜜多，當知是為菩薩魔事。
復次，善現！有諸惡魔化作菩薩摩訶薩像，若百若千，乃至無量，或行布施波羅蜜多，或行凈戒、安忍、精進、靜慮、般若波羅蜜多，菩薩見之，深生愛著，由斯損減一切智智，不獲聽聞、書寫、受持、讀誦、修習、思惟、演說甚深般若波羅蜜多，當知是為菩薩魔事。
所以者何？善現！於甚深般若波羅蜜多中，色無所有，受想行識無所有。若於是處色無所有，受想行識無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，眼處無所有，耳鼻舌身意處無所有。若於是處眼處無所有，耳鼻舌身意處無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，色處無所有，聲香味觸法處無所有。若於是處色處無所有，聲香味觸法處無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，眼界無所有，色界、眼識界及眼觸、眼觸為緣所生諸受無所有。若於是處眼界無所有，色界乃至眼觸為緣所生諸受無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，耳界無所有，聲界、耳識界及耳觸、耳觸為緣所生諸受無所有。若於是處耳界無所有，聲界乃至耳觸為緣所生諸受無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，鼻界無所有，香界、鼻識界及鼻觸、鼻觸為緣所生諸受無所有。若於是處鼻界無所有，香界乃至鼻觸為緣所生諸受無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，舌界無所有，味界、舌識界及舌觸、舌觸為緣所生諸受無所有。若於是處舌界無所有，味界乃至舌觸為緣所生諸受無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，身界無所有，觸界、身識界及身觸、身觸為緣所生諸受無所有。若於是處身界無所有，觸界乃至身觸為緣所生諸受無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，意界無所有，法界、意識界及意觸、意觸為緣所生諸受無所有。若於是處意界無所有，法界乃至意觸為緣所生諸受無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，地界無所有，水火風空識界無所有。若於是處地界無所有，水火風空識界無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，無明無所有，行、識、名色、六處、觸、受、愛、取、有、生、老死愁嘆苦憂惱無所有。若於是處無明無所有，行乃至老死愁嘆苦憂惱無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，布施波羅蜜多無所有，凈戒、安忍、精進、靜慮、般若波羅蜜多無所有。若於是處布施波羅蜜多無所有，凈戒乃至般若波羅蜜多無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，內空無所有，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無所有。若於是處內空無所有，外空乃至無性自性空無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，真如無所有，法界、法性、不虛妄性、不變異性、平等性、離生性、法定、法住、實際、虛空界、不思議界無所有。若於是處真如無所有，法界乃至不思議界無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，苦圣諦無所有，集滅道圣諦無所有。若於是處苦圣諦無所有，集滅道圣諦無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，四靜慮無所有，四無量、四無色定無所有。若於是處四靜慮無所有，四無量、四無色定無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，八解脫無所有，八勝處、九次第定、十遍處無所有。若於是處八解脫無所有，八勝處、九次第定、十遍處無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，四念住無所有，四正斷、四神足、五根、五力、七等覺支、八圣道支無所有。若於是處四念住無所有，四正斷乃至八圣道支無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，空解脫門無所有，無相、無愿解脫門無所有。若於是處空解脫門無所有，無相、無愿解脫門無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，菩薩十地無所有。若於是處菩薩十地無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，五眼無所有，六神通無所有。若於是處五眼無所有，六神通無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，佛十力無所有，四無所畏、四無礙解、大慈大悲大喜大舍、十八佛不共法無所有。若於是處佛十力無所有，四無所畏乃至十八佛不共法無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，無忘失法無所有，住舍性無所有。若於是處無忘失法無所有，住舍性無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，一切智無所有，道相智、一切相智無所有。若於是處一切智無所有，道相智、一切相智無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，一切陀羅尼門無所有，一切三摩地門無所有。若於是處一切陀羅尼門無所有，一切三摩地門無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，預流果無所有，一來、不還、阿羅漢果無所有。若於是處預流果無所有，一來、不還、阿羅漢果無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，獨覺菩提無所有。若於是處獨覺菩提無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，一切菩薩摩訶薩行無所有。若於是處一切菩薩摩訶薩行無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
善現！於甚深般若波羅蜜多中，諸佛無上正等菩提無所有。若於是處諸佛無上正等菩提無所有，則於是處佛無所有，菩薩、聲聞及諸獨覺亦無所有。何以故？以一切法自性空故。
復次，善現！住菩薩乘諸善男子善女人等，聽聞、書寫、受持、讀誦、修習、思惟、為他演說如是般若波羅蜜多甚深經時，多有留難違害事起，令少福者事不成就。如贍部洲有諸珍寶，謂吠琉璃、螺貝、璧玉、珊瑚、石藏、末尼、真珠、帝青、大青、金、銀等寶，多有盜賊違害留難，諸薄福人求不能得。甚深般若波羅蜜多無價寶珠亦復如是，諸少福者聽聞等時，多諸惡魔為作留難。
具壽善現即白佛言：如是，世尊！如是，善逝！甚深般若波羅蜜多如贍部洲吠琉璃等種種珍寶，多有留難，諸薄福人求不能得。住菩薩乘諸善男子善女人等，少福德故，聽聞等時，多諸留難，雖有樂欲，而不能成。所以者何？有愚癡者，為魔所使，住菩薩乘諸善男子善女人等，聽聞、書寫、受持、讀誦、修習、思惟、為他演說如是般若波羅蜜多甚深經時，為作留難。
世尊！彼愚癡者，覺慧薄劣，自不聽聞、書寫、受持、讀誦、修習、思惟、演說甚深般若波羅蜜多，復樂障他聽聞、書寫、受持、讀誦、修習、思惟、為他演說甚深般若波羅蜜多。世尊！彼愚癡者不樂大法，自於般若波羅蜜多甚深經典不樂聽聞、書寫、受持、讀誦、修習、思惟、演說，於他聽聞、書寫、受持、讀誦、修習、思惟、演說如是般若波羅蜜多甚深經時，復為障礙。
佛言：善現！如是！如是！有愚癡人，為魔所使，未種善根，福慧薄劣，未於佛所發弘誓愿，未為善友之所攝受，自於般若波羅蜜多甚深經典不能聽聞、書寫、受持、讀誦、修習、思惟、演說，新學大乘諸善男子善女人等，聽聞、書寫、受持、讀誦、修習、思惟、為他演說如是般若波羅蜜多甚深經時，為作留難。善現！於當來世有善男子善女人等，覺慧薄劣，善根微少，於諸如來廣大功德，心不欣樂，自於般若波羅蜜多甚深經典不能聽聞、書寫、受持、讀誦、修習、思惟、廣說，復樂障他聽聞、書寫、受持、讀誦、修習、思惟、為他演說甚深般若波羅蜜多。復次，善現！住菩薩乘諸善男子善女人等，聽聞、書寫、受持、讀誦、修習、思惟、為他演說如是般若波羅蜜多甚深經時，多有魔事。
善現！若善男子善女人等，聽聞、書寫、受持、讀誦、修習、思惟、為他演說如是般若波羅蜜多甚深經時，無諸魔事，復能圓滿般若、靜慮、精進、安忍、凈戒、布施波羅蜜多，復能圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，復能圓滿真如、法界、法性、不虛妄性、不變異性、平等性、離生性、法定、法住、實際、虛空界、不思議界，復能圓滿苦圣諦、集滅道圣諦，復能圓滿四靜慮、四無量、四無色定，復能圓滿八解脫、八勝處、九次第定、十遍處，復能圓滿四念住、四正斷、四神足、五根、五力、七等覺支、八圣道支，復能圓滿空解脫門、無相、無愿解脫門，復能圓滿菩薩十地，復能圓滿五眼、六神通，復能圓滿佛十力、四無所畏、四無礙解、大慈大悲大喜大舍、十八佛不共法，復能圓滿無忘失法、住舍性，復能圓滿一切智、道相智、一切相智，復能圓滿一切陀羅尼門、一切三摩地門，復能圓滿一切菩薩摩訶薩行，復能圓滿諸佛無上正等菩提。
善現！當知皆是佛威神力加佑如是諸善男子善女人等，令其聽聞、書寫、受持、讀誦、修習、思惟、演說如是般若波羅蜜多甚深經時，魔事不起，復令圓滿般若、靜慮、精進、安忍、凈戒、布施波羅蜜多，復令圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，復令圓滿真如、法界、法性、不虛妄性、不變異性、平等性、離生性、法定、法住、實際、虛空界、不思議界，復令圓滿苦圣諦、集滅道圣諦，復令圓滿四靜慮、四無量、四無色定，復令圓滿八解脫、八勝處、九次第定、十遍處，復令圓滿四念住、四正斷、四神足、五根、五力、七等覺支、八圣道支，復令圓滿空解脫門、無相、無愿解脫門，復令圓滿菩薩十地，復令圓滿五眼、六神通，復令圓滿佛十力、四無所畏、四無礙解、大慈大悲大喜大舍、十八佛不共法，復令圓滿無忘失法、住舍性，復令圓滿一切智、道相智、一切相智，復令圓滿一切陀羅尼門、一切三摩地門，復令圓滿一切菩薩摩訶薩行，復令圓滿諸佛無上正等菩提。
復次，善現！十方世界一切如來應正等覺為諸有情現說法者，亦以神力加佑如是諸善男子善女人等，令其聽聞、書寫、受持、讀誦、修習、思惟、演說如是般若波羅蜜多甚深經時，無諸魔事。善現！十方世界不退轉位一切菩薩摩訶薩眾，亦以神力加佑如是諸善男子善女人等，令其聽聞、書寫、受持、讀誦、修習、思惟、演說如是般若波羅蜜多甚深經時，無諸魔事。