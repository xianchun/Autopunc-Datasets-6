坎天也，陽始生也；離坤也，陰始生也。陽豈無陰，坎之外皆陰也；陰豈無陽，離之外皆陽也。採陰之陽，實陽之陰，守陽之陽，變陽之陰。是故上而從天，下而沙泥，中而平人，皆易其形而乾位成矣？紫廷紅鉍，玉峰瓊漿，丹壺炎光，不失其方，而三峰得矣！必觀其妙，二八為斤，三八為兩，而斤兩平矣！必靜其輻，四十為文，六十為武，而文武備矣！一尺龍泉，兩角倉糾，顯神物也。琥珀拾芥，磁石引針，表神應也。以鉍聚汞，以汞聚神，以神守形，以氣引藥，以藥馴年，以年鍊形，吾道盡矣！得者勿言，言者勿傳，言而傳之，殃及九祖，受考三官。
