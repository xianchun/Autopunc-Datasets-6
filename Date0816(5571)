晏子春秋七卷齊大夫晏嬰撰。
曾子二卷目一卷。魯國曾參撰。
子思子七卷魯穆公師孔伋撰。
公孫尼子一卷尼，似孔子弟子。
孟子十四卷齊卿孟軻撰，趙岐注。
孟子七卷鄭玄注。
孟子七卷劉熙注。梁有孟子九卷，綦毋邃撰，亡。
孫卿子十二卷楚蘭陵令荀況撰。梁有王孫子一卷，亡。
董子一卷戰國時董無心撰。
魯連子五卷、錄一卷魯連，齊人，不仕，稱為先生。
新語二卷陸賈撰。
賈子十卷錄一卷。漢梁太傅賈誼撰。
鹽鐵論十卷漢廬江府丞桓寬撰。
新序三十卷錄一卷。劉向撰。
說苑二十卷劉向撰。
揚子法言十五卷、解一卷揚雄撰，李軌注。梁有揚子法言六卷，侯苞注。亡。
揚子法言十三卷宋衷注。
揚子太玄經九卷宋衷注。梁有揚子太玄經九卷，揚雄自作章句，亡。
揚子太玄經十卷陸績、宋衷注。
揚子太玄經十卷蔡文邵注。梁有揚子太玄經十四卷，虞翻注；揚子太玄經十三卷，陸凱注；揚子太玄經七卷，王肅注。亡。
桓子新論十七卷後漢六安丞桓譚撰。
潛夫論十卷後漢處士王符撰。梁有王逸正部論八卷，後漢侍中王逸撰；後序十二卷，後漢司隸校尉應奉撰，周生子要論一卷，錄一卷，魏侍中周生烈撰。亡。
申鑒五卷荀悅撰。
魏子三卷後漢會稽人魏朗撰。梁有文檢六卷，似後漢末人作，亡。
牟子二卷後漢太尉牟融撰。
典論五卷魏文帝撰。
徐氏中論六卷魏太子文學徐幹撰，梁目一卷。
王子正論十卷王肅撰。梁有去伐論集三卷，王粲撰。亡。
杜氏體論四卷魏幽州刺史杜恕撰。梁有新書五卷，王基撰；周子九卷，吳中書郎周昭撰。亡。
顧子新語十二卷吳太常顧譚撰。通語十卷，晉尚書左丞殷興撰；典語十卷、典語別二卷，並吳中夏督陸景撰。亡。
譙子法訓八卷譙周撰。梁有譙子五教志五卷，亡。
袁子正論十九卷袁准撰。梁又有袁子正書二十五卷，袁准撰；孫氏成敗志三卷，孫毓撰；古今通論二卷，王嬰撰；蔡氏化清經十卷，松滋令蔡洪撰；通經二卷，晉丞相從事中郎王長文撰。
新論十卷晉散騎常侍夏侯湛撰。梁有楊子物理論十六卷，楊子大元經十四卷，並晉徵士楊泉撰；新論十卷，晉金紫光祿大夫華譚撰；梅子新論一卷。亡。
志林新書三十卷虞喜撰。梁有廣林二十四卷，又後林十卷，虞喜撰；幹子十八卷，幹寶撰；閎論二卷，晉江州從事蔡韶撰；顧子十卷，晉揚州主簿顧夷撰。亡。
要覽十卷晉郡儒林祭酒呂竦撰。
正覽六卷梁太子詹事周舍撰。梁有三統五德論二卷，曹思文撰，亡。
右六十二部，五百三十卷。通計亡書，合六十七部，六百九卷。
儒者，所以助人君明教化者也。聖人之教，非家至而戶說，故有儒者宣而明之。其大抵本于仁義及五常之道，黃帝、堯、舜、禹、湯、文、武，鹹由此則。周官：太宰以九兩系邦國之人，其四曰儒是也。其後陵夷衰亂，儒道廢闕。仲尼祖述前代，修正六經，三千之徒，並受其義。至於戰國，孟軻、子思、荀卿之流，宗而師之，各有著述，發明其指。所謂中庸之教，百王不易者也。俗儒為之，不顧其本，苟欲嘩眾，多設問難，便辭巧說，亂其大體，致令學者難曉，故曰博而寡要。
鬻子一卷周文王師鬻熊撰。
老子道德經二卷周柱下史李耳撰。漢文帝時河上公注。梁有戰國時河上丈人注老子經二卷，漢長陵三老丘望之注老子二卷，漢徵士嚴遵注老子二卷，虞翻注老子二卷，亡。
老子道德經二卷王弼注。梁有老子道德經二卷，張嗣注；老子道德經二卷，蜀才注。亡。
老子道德經二卷鐘會注。梁有老子道德經二卷，晉太傅羊祜解釋；老子經二卷，東晉江州刺史王尚述注；老子二卷，晉郎中程韶集解；老子二卷，邯鄲氏注；老子二卷，常氏傳；老子二卷，孟氏注；老子二卷，盈氏注。亡。
老子道德經二卷、音一卷晉尚書郎孫登注。
老子道德經二卷劉仲融注。梁有老子道德經二卷，巨生解；老子道德經二卷，晉西中郎將袁真注；老子道德經二卷，張憑注；老子道德經二卷，釋惠琳注；老子道德經二卷，釋惠嚴注；老子道德經二卷，王玄載注。亡。
老子道德經二卷盧景裕撰。
老子音一卷李軌撰。梁有老子音一卷，晉散騎常侍戴逵撰，亡。
老子四卷梁曠撰。
老子指歸十一卷嚴遵注。
老子指趣三卷蠙丘望之撰。
老子義綱一卷顧歡撰。梁有老子道德論二卷，何晏撰；老子序決一卷，葛仙公撰；老子雜論一卷，何、王等注；老子私記十卷，梁簡文帝撰；老子玄示一卷，韓壯撰；老子玄譜一卷，晉柴桑令劉遺民撰；老子玄機三卷，宗塞撰；老子幽易五卷，又老子志一卷，山琮撰。亡。
老子義疏一卷顧歡撰。梁有老子義疏一卷，釋慧觀撰，亡。
老子義疏五卷孟智周私記。
老子義疏四卷韋處玄撰。
老子講疏六卷梁武帝撰。
老子義疏九卷戴詵撰。
文子十二卷文子，老子弟子。七略有九篇，梁七錄十卷，亡。
鶡冠子三卷楚之隱人。
列子八卷鄭之隱人列禦寇撰，東晉光祿勳張湛注。
莊子二十卷梁漆園吏莊周撰，晉散騎常侍向秀注。本十二卷，今闕。梁有莊子十卷，東晉議郎崔撰注，亡。
莊子十六卷司馬彪注。本二十一卷，今闕。
莊子三十卷、目一卷晉太傅主簿郭象注。梁七錄三十三卷。
集注莊子六卷梁有莊子三十卷，晉丞相參軍李賾注；莊子十八卷，孟氏注，錄一卷。亡。
莊子音一卷李軌撰。
莊子音三卷徐邈撰。
莊子集音三卷徐邈撰。
莊子注音一卷司馬彪等撰。
莊子音三卷郭象撰。梁有向秀莊子音一卷。
莊子講疏十卷梁簡文帝撰。本二十卷，今闕。
莊子講疏二卷張譏撰，亡。
莊子文句義二十八卷本三十卷，今闕。梁有莊子義疏十卷，又莊子義疏三卷，宋處士王叔之撰，亡。
莊子內篇講疏八卷周弘正撰。
莊子義疏八卷戴詵撰。
南華論二十五卷梁曠撰，本三十卷。
莊成子十二卷梁有蹇子一卷，今亡。
玄言新記明莊部二卷梁澡撰。
任子道論十卷魏河東太守任嘏撰。梁有渾輿經一卷，魏安成令桓威撰，亡。
唐子十卷吳唐滂撰。梁有蘇子七卷，晉北中郎參軍蘇彥撰；宣子二卷，晉宜城令宣舒撰；陸子十卷，陸雲撰。亡。
杜氏幽求新書二十卷杜夷撰。
抱樸子內篇二十一卷、音一卷葛洪撰。梁有顧道士新書論經三卷，晉方士顧谷撰，亡。
孫子十二卷孫綽撰。
符子二十卷東晉員外郎符朗撰。梁有賀子述言十卷，宋太學博士賀道養撰；少子五卷，齊司徒左長史張融撰；梁有養生論三卷，嵇康撰；攝生論二卷，晉河內太守阮侃撰；無宗論四卷，聖人無情論六卷。亡。
夷夏論一卷顧歡撰。梁二卷。梁又有談眾三卷，亡。
簡文談疏六卷晉簡文帝撰。
無名子一卷張太衡撰。
游玄桂林二十一卷、目一卷張譏撰。
廣成子十三卷商洛公撰。張太衡注，疑近人作。
右七十八部，合五百二十五卷。
道者，蓋為萬物之奧，聖人之至賾也。易曰：一陰一陽之謂道。又曰：仁者見之謂之仁，智者見之謂之智，百姓日用而不知。夫陰陽者，天地之謂也。天地變化，萬物蠢生，則有經營之跡。至於道者，精微淳粹，而莫知其體。處陰與陰為一，在陽與陽不二。仁者資道以成仁，道非仁之謂也；智者資道以為智，道非智之謂也；百姓資道而日用，而不知其用也。聖人體道成性，清虛自守，為而不恃，長而不宰，故能不勞聰明而人自化，不假修營而功自成。其玄德深遠，言象不測。先王懼人之惑，置於方外，六經之義，是所罕言。周官九兩，其三曰師，蓋近之矣。然自黃帝以下，聖哲之士，所言道者，傳之其人，世無師說。漢時，曹參始薦蓋公能言黃老，文帝宗之。自是相傳，道學眾矣。下士為之，不推其本，苟以異俗為高，狂狷為尚，迂誕譎怪而失其真。
管子十九卷齊相管夷吾撰。
商君書五卷秦相衛鞅撰。梁有申子三卷，韓相申不害撰，亡。
慎子十卷戰國時處士慎到撰。
韓子二十卷、目一卷韓非撰。梁有晁氏新書三卷，漢御史大夫晁錯撰，亡。
正論六卷漢大尚書崔寔撰。梁有法論十卷，劉邵撰；政論五卷，魏侍中劉暠撰；阮子正論五卷，魏清河太守阮武撰。亡。
世要論十二卷魏大司農桓範撰。梁有二十卷。又有陳子要言十四卷，吳豫章太守陳融撰；蔡司徒難論五卷，晉三公令史黃命撰。亡。
右六部，合七十二卷。
法者，人君所以禁淫慝，齊不軌，而輔於治者也。易著先生明罰飭法，書美明於五刑，以弼五教。周官，司寇掌建國之三典，以佐王刑邦國，詰四方；司刑以五刑之法，麗萬民之罪是也。刻者為之，則杜哀矜，絕仁愛，欲以威劫為化，殘忍為治，乃至傷恩害親。
鄧析子一卷析；鄭大夫。
尹文子二卷尹文，周之處士，游齊稷下。
士品一卷魏文帝撰。梁有刑聲論一卷，亡。
人物志三卷劉邵撰。梁有士緯新書十卷，姚信撰，又姚氏新書二卷，與士緯相似；九州人士論一卷，魏司空盧毓撰；通古人論一卷。亡。
右四部，合七卷。
名者，所以正百物，敘尊卑，列貴賤，各控名而責實，無相僭濫者也。春秋傳曰：古者名位不同，節文異數。孔子曰：名不正則言不順，言不順則事不成。周官，宗伯以九儀之命，正邦國之位，辯其名物之類，是也。拘者為之，則苛察繳繞，滯於析辭而失大體。
墨子十五卷、目一卷宋大夫墨翟撰。
隋巢子一卷巢，似墨翟弟子。
胡非子一卷非，似墨翟弟子。梁有田俅子一卷，亡。
右三部，合一十七卷。
墨者，強本節用之術也。上述堯、舜、夏禹之行，茅茨不翦，糲粱之食，桐棺三寸，貴儉兼愛，嚴父上德，以孝示天下，右鬼神而非命。漢書以為本出清廟之守。然則周官宗伯掌建邦之天神地禋人鬼，肆師掌立國祀及兆中廟中之禁令，是其職也。愚者為之，則守于節儉，不達時變，推心兼愛，而混於親疏也。
鬼穀子三卷皇甫謐注。鬼穀子，周世隱于鬼穀。梁有補闕子十卷，湘東鴻烈十卷，並元帝撰。亡。
鬼穀子三卷樂一注。
右二部，合六卷。
從橫者，所以明辯說，善辭令，以通上下之志者也。漢書以為本出行人之官，受命出疆，臨事而制。故曰：誦詩三百，使于四方，不能專對，雖多亦奚以為？周官，掌交以節與幣，巡邦國之諸侯及萬姓之聚，導王之德意志慮，使辟行之，而和諸侯之好，達萬民之說，諭以九稅之利，九儀之親，九牧之維，九禁之難，九戎之威是也。佞人為之，則便辭利口，傾危變詐，至於賊害忠信，覆邦亂家。
尉繚子五卷梁並錄六卷。尉繚，梁惠王時人。
屍子二十卷、目一卷梁十九卷。秦相衛鞅上客屍佼撰。其九篇亡，魏黃初中續。
呂氏春秋二十六卷秦相呂不韋撰，高誘注。
淮南子二十一卷漢淮南王劉安撰，許慎注。
淮南子二十一卷高誘注。
論衡二十九卷後漢徵士王充撰。梁有洞序九卷、錄一卷，應奉撰，亡。
風俗通義三十一卷錄一卷。應劭撰。梁三十卷。
仲長子昌言十二卷錄一卷。漢尚書郎仲長統撰。
蔣子萬機論八卷蔣濟撰。梁有篤論四卷，杜恕撰；芻蕘論五卷，釧會撰；梁有諸葛子五卷，吳太傅諸葛恪撰。亡。
傅子百二十卷晉司隸校尉傅玄撰。默記三卷，吳大鴻臚張儼撰。裴氏新言五卷，吳大鴻臚裴玄撰。梁有新義十八卷，吳太子中庶子劉褵撰；析言論二十卷，晉議郎張顯撰；桑丘先生書二卷，晉征南軍師楊偉撰。亡。
時務論十二卷楊偉撰。梁有古世論十七卷，桓子一卷；秦子三卷，吳秦菁撰；劉子十卷，何子五卷。亡。
立言六卷蘇道撰。梁有孔氏說林二卷，孔衍撰，亡。
抱樸子外篇三十卷葛洪撰。梁有五十一卷。
金樓子十卷梁元帝撰。
博物志十卷張華撰。
張公雜記一卷張華撰。梁有五卷，與博物志相似，小小不同。又有雜記十卷，何氏撰，亡。
雜記十一卷張華撰。梁有子林二十卷，孟儀撰。亡。
廣志二卷郭義恭撰。
諫林五卷齊晉陵令何翌之撰。
述政論十三卷陸澄撰。
古今注三卷崔豹撰。
古今訓十一卷張顯撰。
古今善言三十卷宋車騎將軍范泰撰。
善諫二卷宋領軍長史虞通之撰。
缺文十三卷陸澄撰。
政論十三卷陸澄撰。
記聞二卷宋後軍參軍徐益壽撰。
釋欲語八卷劉霽撰。
稱謂五卷後周大將軍盧辯撰。
纂要一卷戴安道撰，亦雲顏延之撰。
俗說三卷沈約撰。梁五卷。
袖中記二卷沈約撰。
袖中略集一卷沈約撰。
珠叢一卷沈約撰。
采璧三卷梁中書舍人庾肩吾撰。
物始十卷謝吳撰。
墳典三十卷盧辯撰。
玉燭寶典十二卷著作郎杜台卿撰。
典言四卷後魏人李穆叔撰。
典言四卷後齊中書郎荀士遜等撰。
道言六卷叱羅羨撰。
諸書要略一卷魏彥深撰。
文府五卷梁有文章義府三十卷。
語對十卷硃澹遠撰。
語麗十卷硃澹遠撰。
廊廟五格二卷王彬撰。
新言四卷裴立撰。
子抄三十卷梁黟令庾仲容撰。
子鈔二十卷梁有子鈔十五卷，沈約撰，亡。
論集八十六卷殷仲堪撰。梁九十六卷。梁又有雜論五十八卷，雜論十三卷，亡。
皇覽一百二十卷繆襲等撰。梁六百八十卷。梁又有皇覽一百二十三卷，何承天合；皇覽五十卷，徐爰合，皇覽目四卷；又有皇覽抄二十卷，梁特進蕭琛抄。亡。
帝王集要三十卷崔安撰。
類苑一百二十卷梁征虜刑獄參軍劉孝標撰。梁七錄八十二卷。
華林遍略六百二十卷梁綏安令徐僧權等撰。
壽光書苑二百卷梁尚書左丞劉杳撰。
科錄二百七十卷元暉撰。
書圖泉海二十卷陳張式撰。
淨住子二十卷齊竟陵王蕭子良撰。
歷代三寶記三卷費長房撰。
義記二十卷蕭子良撰。
感應傳八卷宋尚書郎王延秀撰。
眾僧傳二十卷裴子野撰。
高僧傳六卷虞孝敬撰。
皇帝菩薩清淨大舍記三卷謝吳撰，亡。
寶台四法藏目錄一百卷大業中撰。
玄門寶海一百二十卷大業中撰。
右九十七部，合二千七百二十卷。
雜者，兼儒、墨之道，通眾家之意，以見王者之化，無所不冠者也。古者司史曆記前言往行，禍福存亡之道。然則雜者，蓋出史官之職也。放者為之，不求其本，材少而多學，言非而博，是以雜錯漫羨，而無所指歸。
氾勝之書二卷漢議郎氾勝之撰。
四人月令一卷後漢大尚書崔寔撰。
齊民要術十卷賈思勰撰。
春秋濟世六常擬議五卷楊瑾撰。梁有陶硃公養魚法，卜式養羊法、養豬法、月政畜牧栽種法，各一卷，亡。
右五部，一十九卷。
農者，所以播五穀，藝桑麻，以供衣食者也。書敘八政，其一曰食，二曰貨。孔子曰：所重民食。周官：塚宰以九職任萬民，其一曰三農生九穀，地官司稼掌巡邦野之稼，而辨穜懸之種，周知其名與其所宜地，以為法而懸於邑閭，是也。鄙者為之，則棄君臣之義，徇耕稼之利，而亂上下之序。
燕丹子一卷丹，燕王喜太子。梁有青史子一卷；又宋玉子一卷、錄一卷，楚大夫宋玉撰；群英論一卷，郭頒撰；語林十卷，東晉處士裴啟撰。亡。
郭子三卷東晉中郎郭澄之撰。
瑣語一卷梁金紫光祿大夫顧協撰。
笑林三卷後漢給事中邯鄲淳撰。
解頤二卷陽玠松撰。
世說八卷宋臨川王劉義慶撰。
世說十卷劉孝標注。梁有俗說一卷，亡。
小說十卷梁武帝敕安右長史殷芸撰。梁目，三十卷。
邇說一卷梁南台治書伏挺撰。
辯林二十卷蕭賁撰。
辯林二十卷希秀撰。
瓊林七卷周獸門學士陰顥撰。
座右方八卷庾元威撰。
魯史欹器圖一卷儀同劉微注。
器准圖三卷後魏丞相士曹行參軍信都芳撰。
右二十五部，合一百五十五卷。
小說者，街說巷語之說也。傳載輿人之誦，詩美詢於芻蕘。古者聖人在上，史為書，瞽為詩，工誦箴諫，大夫規誨，士傳言而庶人謗。孟春，徇木鐸以求歌謠，巡省觀人詩，以知風俗。過則正之，失則改之，道聼塗説，靡不畢紀。周官：誦訓掌道方志以詔觀事，道方慝以詔辟忌，以知地俗；而訓方氏掌道四方之政事，與其上下之志，誦四方之傳道而觀衣物是也。孔子曰：雖小道，必有可觀者焉，致遠恐泥。
司馬兵法三卷齊將司馬穰苴撰。
孫子兵法二卷吳將孫武撰，魏武帝注。梁三卷。
孫子兵法一卷魏武、王淩集解。
孫武兵經二卷張子尚注。
鈔孫子兵法一卷魏太尉賈詡鈔。梁有孫子兵法二卷，孟氏解詁；孫子兵法二卷，吳處士沈友撰；又孫子八陣圖一卷。亡。
吳起兵法一卷賈詡注。
續孫子兵法二卷魏武帝撰。
孫子兵法雜占四卷梁有諸葛亮兵法五卷，又慕容氏兵法一卷，亡。
皇帝兵法一卷宋武帝所傳神人書。梁有雜兵注二十四卷，兵法序二卷，亡。
太公六韜五卷梁六卷。周文王師薑望撰。
太公陰謀一卷梁六卷。梁又有太公陰謀三卷，魏武帝解。
太公兵法六卷梁有太公雜兵書六卷。
太公三宮兵法一卷梁有太一三宮兵法立成圖二卷。
黃石公三略三卷下邳神人撰，成氏注。梁又有黃石公記三卷，黃石公略注三卷。
黃石公三奇法一卷梁有兵書一卷，張良經與三略往往同，亡。
黃石公陰謀行軍秘法一卷梁有黃石公秘經二卷。
兵書接要十卷魏武帝撰。梁有兵書接要別本五卷，又有兵書要論七卷，亡。
兵法接要三卷魏武帝撰。
兵書略要九卷魏武帝撰。梁有兵要二卷。
魏武帝兵法一卷梁有魏時群臣表伐吳策一卷，諸州策四卷，軍令八卷，尉繚子兵書一卷。
兵林六卷東晉江都相孔衍撰。
武林一卷王略撰。
黃帝問玄女兵法四卷梁三卷。
玉韜十卷梁元帝撰。
兵書要略五卷後周齊王宇文憲撰。
兵書要術四卷伍景志撰。
兵記八卷司馬彪撰。一本二十卷。
兵書要序十卷趙氏撰。
雜兵書十卷梁有雜兵書八卷，三家兵法要集三卷，戎略機品二卷，亡。
軍勝見十卷許昉撰。
戎決十三卷許昉撰。
陰策二十二卷大都督劉祐撰。
戰略二十六卷金城公趙煚撰。
金海三十卷蕭吉撰。
雜撰陰陽兵書五卷莫珍寶撰。
黃帝複姓符二卷許昉撰。梁有辟兵法一卷。
黃帝蚩尤風後行軍秘術二卷梁有黃帝蚩尤兵法一卷，亡。
吳有道占出軍決勝負事一卷梁二卷。又黃帝出軍雜用決十二卷，風氣占軍決勝戰二卷，太史令吳範撰。
對敵權變一卷吳氏撰。
對敵占風一卷梁有黃帝夏氏占氣六卷，兵法風氣等占三卷，亡。
六甲孤虛雜決一卷梁有孫子戰鬥六甲兵法一卷。
孤虛法十卷梁有兵法遁甲孤虛鬥中域法九卷。
兵書雜占十卷梁有兵法日月風雲背向雜占十二卷，兵法三卷，虛占三卷，京氏征伐軍候八卷。
太一兵書一十一卷梁二十卷。
兵法書決九卷闕一卷。
兵法三家軍占秘要一卷李行撰。
雜匈奴占一卷漢武帝王朔注。
雜占八卷梁有推元嘉十二年日時兵法二卷，逆推元嘉五十年太歲計用兵法一卷。
馬槊譜一卷梁二卷。梁有騎馬都格一卷，騎馬變圖一卷，馬射譜一卷，亡。
棋勢四卷梁有術藝略序五卷，孫暢之撰；圍棋勢七卷，湘東太守徐泓撰；齊高棋圖二卷；圍棋九品序錄五卷，范汪等撰；圍棋勢二十九卷，晉趙王倫舍人馬朗等撰；棋品敘略三卷；建元永明棋品二卷，宋員外殿中將軍褚思莊撰；天監棋品一卷，梁尚書僕射柳惲撰。亡。
皇博法一卷梁有大小博法一卷；投壺經四卷，投壺變一卷，晉左光祿大夫虞潭撰；投壺道一卷，郝沖撰；擊壤經一卷。亡。
象經一卷周武帝撰。
博塞經一卷邵綱撰。
棋勢十卷沈敞撰。
棋勢十卷二卷，成。
棋勢十卷王子沖撰。
棋九品序錄一卷范汪等注。
棋後九品序一卷袁遵撰。
圍棋品一卷梁武帝撰。
棋品序一卷陸雲公撰。
棋法一卷梁武帝撰。
彈棋譜一卷徐廣撰。
象經一卷王褒注。
象經三卷王裕注。
象經一卷何妥注。
右一百三十三部，五百一十二卷。
兵者，所以禁暴靜亂者也。易曰：古者弦木為弧，剡木為矢，弧矢之利，以威天下。孔子曰：不教人戰，是謂棄之。周官：大司馬掌九法九伐，以正邦國是也。然皆動之以仁，行之以義，故能誅暴靜亂，以濟百姓。下至三季，恣情逞欲，爭伐尋常，不撫其人，設變詐而滅仁義，至乃百姓離叛，以致於亂。
周髀一卷趙嬰注。
周髀一卷甄鸞重述。
靈憲一卷張衡撰。
渾天象注一卷吳散騎常侍王蕃撰。
渾天圖記一卷梁有昕天論一卷，姚信撰；安天論六卷，虞喜撰；圖天圖一卷，原天論一卷，神光內抄一卷。
天儀說要一卷陶弘景撰。
天儀說要一卷陶弘景撰。
錄軌象以頌其章一卷內有圖。
天文集占十卷晉太史令陳卓定。
天文要集四十卷晉太史令韓楊撰。
天文集占十卷梁百卷。梁有石氏、甘氏天文占各八卷。
天文占六卷李暹撰。
天文書二卷梁有雜天文書二十五卷。
天文橫圖一卷高文洪撰。
天文集占圖十一卷梁有天文五行圖十二卷，天文雜占十六卷，亡。
天文錄三十卷梁奉朝請祖恆撰。
天文志十二卷吳雲撰。
天文志雜占一卷吳雲撰。梁有天文雜占十五卷，亡。
天文十二卷史崇注。
天文十二次圖一卷梁有天宮宿野圖一卷，亡。
婆羅門天文經二十一卷婆羅門舍仙人所說。
五星占一卷丁巡撰。
五星占一卷梁有五星集占六卷，日月五星集占十卷。
五星占一卷陳卓撰。
星占二十八卷孫僧化等撰。
星占一卷梁有石氏星經七卷，陳卓記；又石氏星官十九卷，又星經七卷，郭曆撰。亡。
天官星占十卷陳卓撰。梁天官星占二十卷，吳襲撰。
星占八卷梁又有星占十八卷。
中星經簿十五卷梁有星官簿贊十三卷，又有星書三十四卷，雜家星占六卷，論星一卷，亡。
海中星占一卷梁有論星一卷。
星圖二卷梁有星書圖七卷。
石氏星占一卷吳襲撰。
荊州占二十卷宋通直郎劉嚴撰。梁二十二卷。
日月暈三卷梁日月暈圖二卷。
夏氏日旁氣一卷許氏撰。梁四卷。
天文占雲氣圖一卷梁有雜望氣經八卷，候氣占一卷，章賢十二時雲氣圖二卷。
洪範占二卷梁有洪範五行星曆四卷。
黃道晷景占一卷梁有晷景記二卷。
月行黃道圖一卷梁有日月交會圖鄭玄注一卷，又日月本次點陣圖二卷。
日月暈珥雲氣圖占一卷梁有君失政大雲雨日月占二卷。
靈台秘苑一百一十五卷太史令庾季才撰。
右九十七部，合六百七十五卷。
天文者，所以察星辰之變，而參於政者也。易曰：天垂象，見吉凶。書稱：天視自我人視，天聽自我人聽。故曰：王政不修，謫見於天，日為之蝕。後德不修，謫見於天，月為之蝕。其餘孛彗飛流，見伏陵犯，各有其應。周官：馮相掌十有二歲、十有二月、十有二辰、十日、二十有八星之位，辨其敘事，以會天位是也。小人為之，則指凶為吉，謂惡為善，是以數術錯亂而難明。
四分曆三卷梁四分曆三卷，漢修曆人李梵撰。梁又有三統曆法三卷，劉歆撰，亡。
曆序一卷薑氏撰。
乾象曆三卷吳太子太傅闞澤撰。梁有乾象曆五卷，漢會稽都尉劉洪等注；又有闞澤注五卷，又乾象五星幻術一卷，亡。
曆術一卷吳太史令吳範撰。
景初曆三卷晉楊偉撰。梁有景初曆術二卷，景初曆法三卷，又一本五卷，並楊偉撰；並景初曆略要二卷。亡。
景初壬辰元曆一卷楊沖撰。
正曆四卷晉太常劉智撰。
河西甲寅元曆一卷涼太史趙匪攵撰。
甲寅元曆序一卷趙匪攵撰。
宋元嘉曆二卷何承天撰。梁又有元嘉曆統二卷，元嘉中論曆事六卷，元嘉曆疏一卷，元嘉二十六年度日景數一卷，亡。
曆術一卷何承天撰。梁有驗日食法三卷，何承天撰；又有論頻月合朔法五卷，雜曆七卷，曆法集十卷，又曆術十卷；京氏要集曆術四卷，薑岌撰。亡。
曆術一卷崔浩撰。
神龜壬子元曆一卷後魏護軍將軍祖瑩撰。
壬子元曆一卷後魏校書郎李業興撰。
甲寅元曆序一卷趙匪攵撰。
齊甲子元曆一卷宋氏撰。
宋景業曆一卷景業，後齊散騎常侍。
周天和年曆一卷甄鸞撰。
甲子元曆一卷李業興撰。
周大象年曆一卷王琛撰。
曆術一卷王琛撰。
曆術一卷華州刺史張寶撰。
七曜本起三卷後魏甄叔遵撰。
七曜曆術一卷梁七曜曆法四卷。
七曜歷經四卷張賓撰。
推曆法一卷崔隱居撰。
七曜歷數算經一卷趙匪攵撰。
七曜曆疏一卷李業興撰。
七曜義疏一卷李業興撰。
七曜術算二卷甄鸞撰。
七曜曆疏五卷太史令張胄玄撰。
陰陽曆術一卷趙匪攵撰。梁有朔氣長曆二卷，皇甫謐撰；，曆章句二卷，月令七十二候一卷，三五曆說圖一卷。亡。
雜曆術一卷梁三棋推法一卷。
漏刻經一卷何承天撰。梁有後漢待詔太史霍融、何承天、楊偉等撰三卷，亡。
漏刻經一卷祖恆撰。
漏刻經一卷梁中書舍人硃史撰。
漏刻經一卷梁代撰。梁有天監五年修漏刻事一卷，亡。
漏刻經一卷陳太史令宋景撰。
雜漏刻法十一卷皇甫洪澤撰。
九章算術十卷劉徽撰。
九章算術二卷徐岳、甄鸞重述。
九章算術一卷李遵義疏。
九九算術二卷楊淑撰。
九章算經二十九卷徐岳、甄鸞等撰。
九章算經二卷徐嶽注。
九章重差圖一卷劉徽撰。
九章推圖經法一卷張崚撰。
算經異義一卷張纘撰。
右一百部，二百六十三卷。
歷數者，所以揆天道，察昏明，以定時日，以處百事，以辨三統，以知厄會，吉隆終始，窮理盡性，而至於命者也。易曰：先王以治曆明時。書敘：期，三百有六旬有六日，以閏月定四時，成歲。春秋傳曰：先王之正時也，履端於始，舉正於中，歸余於終。又曰：閏以正時，時以序事，事以厚生，生民之道。其在周官，則亦太史之職。小人為之，則壞大為小，削遠為近，是以道術破碎而難知。
黃帝飛鳥曆一卷張衡撰。
黃帝四神曆一卷吳範撰。
風角要占三卷梁八卷，京房撰。
風角占三卷梁有侯公領中風角占四卷。亡。
風角總占要決十一卷梁有風角總集一卷，風角雜占要決十二卷，亡。
風角雜占四卷梁有風角雜占十卷，亡。
風角要集六卷梁十一卷。
風角要候十一卷翼奉撰。
風角書十二卷梁十卷。
風角七卷章仇太翼撰。
風角占候四卷梁有風角雜兵候十三卷，亡。
風角鐶曆占二卷呂氏撰。
風角要候一卷章仇太翼撰。
戰鬥風角鳥情三卷梁有風角五音六情經十三卷，風角兵候十二卷。亡。
風角鳥情一卷翼氏撰。
風角鳥情二卷儀同臨孝恭撰。
陰陽風角相動法一卷梁有風角回風卒起占五卷，風角地辰一卷，風角望氣八卷，風雷集占一卷。
五音相動法一卷梁有風角五音占五卷，京房撰，亡。
風角雜占五音圖五卷翼氏撰。梁十三卷，京房撰，翼奉撰。亡。
九宮經三卷鄭玄注。梁有黃帝四部九宮五卷，亡。
九宮行棋經三卷鄭玄注。
九宮行棋法一卷房氏撰。
九州行棋立成法一卷王琛撰。
九宮要集一卷豆盧晃撰。
九宮經解二卷李氏注。
九宮雜書十卷梁有太一九宮雜占十二卷，亡。
太一飛鳥曆一卷王琛撰。
太一三合五元要決一卷梁有黃帝太一雜書十六卷，黃帝太一度厄秘術八卷，太一帝記法八卷，太一雜用十四卷，太一雜要七卷，雜太一經八卷，亡。
太一龍首式經一卷董氏注。梁三卷。梁又有式經三十三卷，亡。
太一經二卷宋琨撰。
太一式雜占十卷梁二十卷。
黃帝式經三十六用一卷曹氏撰。
遁甲決一卷吳相伍子胥撰。
遁甲文一卷伍子胥撰。
遁甲肘後立成囊中秘一卷葛洪撰。
遁甲敘三元玉曆立成一卷郭弘遠撰。
遁甲立成法一卷臨孝恭撰。
黃帝九元遁甲一卷王琛撰。
陽遁甲用局法一卷臨孝恭撰。
遁甲開山圖三卷榮氏撰。
遁甲返覆圖一卷葛洪撰。
遁甲孤虛記一卷伍子胥撰。
逆刺一卷京房撰。
鳥情占一卷王喬撰。
六情決一卷王琛撰。
六情鳥音內秘一卷焦氏撰。
方正百對一卷京房撰。
晉災祥一卷京房撰。
地形志八十七卷庾季才撰。
周易占事十二卷漢魏郡太守京房撰。
遁甲三卷梁有遁甲經十卷，遁甲正經五卷，太一遁甲一卷，亡。
遁甲要用四卷葛洪撰。
遁甲秘要一卷葛洪撰。
遁甲要一卷葛洪撰。
遁甲三十三卷後魏信都芳撰。
三元遁甲六卷許昉撰。
三元遁甲六卷陳員外散騎常侍劉毗撰。
三元遁甲二卷梁太一遁甲一卷，遁甲三元三卷。
三元九宮遁甲二卷梁有遁甲三元三卷，亡。
三正遁甲一卷杜仲撰。
遁甲開山圖一卷梁遁甲開山經圖一卷。
雜遁甲五卷梁九卷。遁甲經外篇一百卷，六甲隱圖並遁甲圖二卷，亡。
陽遁甲九卷釋智海撰。
六壬式經雜占九卷梁有六壬式經三卷，亡。
桓安吳式經一卷梁有雜式占五卷，式經雜要、決式立成各九卷，式王曆、伍子胥式經章句、起射覆式、越相范蠡玉笥式，各二卷，亡。
光明符十二卷錄一卷，梁簡文帝撰。
龜經二卷晉掌卜大夫史蘇撰。梁有史蘇龜經十卷；龜決二卷，葛洪撰；管郭近要決、龜音色、九宮著龜序各一卷；龜卜要決、龜圖五行九親各四卷；又龜親經三十卷，周子曜撰。亡。
周易占十二卷京房撰。梁周易妖占十三卷，京房撰。
周易守林三卷京房撰。
周易集林十二卷京房撰。七錄雲伏萬壽撰。
周易飛候九卷京房撰。梁有周易飛候六日七分八卷，亡。
周易飛候六卷京房撰。
周易四時候四卷京房撰。
周易錯卦七卷京房撰。
周易混沌四卷京房撰。
周易委化四卷京房撰。
周易逆刺占災異十二卷京房撰。
周易占一卷張浩撰。
周易雜占九卷尚廣撰。梁有周易雜占八卷，武靖撰。亡。
易林十六卷焦贛撰。梁又本三十二卷。
易林變占十六卷焦贛撰。
易林二卷費直撰。梁五卷。
易內神筮二卷費直撰。梁有周易筮占林五卷，費直撰，亡。
易新林一卷後漢方士許峻等撰。梁十卷。
易災條二卷許峻撰。
易決一卷許峻撰。梁有易雜占七卷，許峻撰，又易要決三卷，亡。
周易通靈決二卷魏少府丞管輅撰。
周易通靈要決一卷管輅撰。
周易集林律曆一卷虞翻撰。梁有周易筮占二十四卷，晉徵士徐苗撰，亡。
周易新林四卷郭璞撰。梁有周易雜占十卷，葛洪撰。亡。
周易新林九卷郭璞撰。梁有周易林五卷，郭璞撰，亡。
易洞林三卷郭璞撰。
易林三卷魯洪度撰。
周易林十卷梁周易林三十三卷，錄一卷。
易立成林二卷郭氏撰。
周易立成占三卷顏氏撰。
周易孔子通覆決三卷顏氏撰。
易要決二卷梁有周易曆、周易初學筮要法各一卷。
易腦經一卷鄭氏撰。
易律曆一卷虞翻撰。
洞林三卷梁元帝撰。
連山三十卷梁元帝撰。
十二靈棋卜經一卷梁有管公明算占書一卷，五行雜卜經十卷，亡。
千歲曆祠一卷任氏撰。
六甲周天曆一卷孫僧化撰。
東方朔占候水旱下人善惡一卷梁有擇日書十卷，太歲所在占善惡書一卷，亡。
雜忌曆二卷魏光祿勳高堂隆撰。
百忌通曆法一卷梁有雜百忌五卷。亡。
太史百忌曆圖一卷梁有太史百忌一卷，亡。
雜殺曆九卷梁有秦災異一卷，後漢中郎郗萌撰；後漢災異十五卷，晉災異簿二卷，宋災異簿四卷，雜凶妖一卷，破書、玄武書契各一卷。亡。
大小堪餘曆術一卷梁大小堪餘三卷。
四序堪餘二卷殷紹撰。梁有堪餘天赦書七卷，雜堪餘四卷，亡。
孝經元辰四卷梁有五行元辰厄會十三卷，孝經元辰會九卷，孝經元辰決一卷，亡。
河祿命三卷梁有五行祿命厄會十卷，亡。
乾坤氣法一卷許辯撰。
易八卦命錄鬥內圖一卷郭璞撰。
易鬥圖一卷郭璞撰。
八卦鬥內圖二卷梁有周易八卦五行圖、周易鬥中八卦絕命圖、周易鬥中八卦推遊年圖各一卷，亡。
六合婚嫁曆一卷梁六合婚嫁書及圖，各一卷。
推產婦何時產法一卷王琛撰。
壇經一卷四等撰。
登壇文一卷梁有二公地基一卷，雜地基立成五卷，八神圖二卷，十二屬神圖一卷，亡。
沐浴書一卷梁有裁衣書一卷，亡。
占夢書三卷京房撰。
占夢書一卷崔元撰。
占夢書一卷周宣等撰。
新撰占夢書十七卷並目錄。
雜占夢書一卷梁有師曠占五卷，東方朔占七卷，黃帝太一雜占十卷，和菟鳥鳴書、王喬解鳥語經、騑書、耳鳴書、目書各一卷，董仲舒請禱圖三卷，亡。
灶經十四卷梁簡文帝撰。梁又有祠灶書一卷，六甲祀書二卷，又有太玄禁經、白獸七變經、墨子枕中五行要記、淮南萬畢經、淮南變化術、陶硃變化術各一卷，三五步剛三十卷，五行變化墨子五卷，淮南中經四卷，六甲隱形圖五卷，太史公素王妙論二卷，亡。
瑞圖贊二卷梁有孫柔之瑞應圖記、孫氏瑞應圖贊各三卷，亡。
祥瑞圖八卷侯亶撰。
張掖郡玄石圖一卷孟眾撰。梁有晉玄石圖一卷，晉德易天圖二卷，亡。
乾坤鏡二卷梁天鏡、地鏡、日月鏡、四規鏡經各一卷，地鏡圖六卷，亡。
雲氣占一卷梁望氣相山川寶藏秘記一卷，仙寶劍經二卷，亡。
地形志八十卷庾季才撰。
五姓墓圖一卷梁有塚書、黃帝葬山圖各四卷，五音相墓書五卷，五音圖墓書九十一卷，五姓圖山龍及科墓葬不傳各一卷，雜相墓書四十五卷，亡。
相經要錄二卷蕭吉撰。相經三十卷，鐘武隸撰；相書十一卷，樊、許、唐氏武王相書一卷，雜相書九卷，相書圖七卷。亡。
相手板經六卷梁相手板經、受版圖、韋氏相板印法指略抄、魏征東將軍程申伯相印法各一卷，亡。
相馬經一卷梁有伯樂相馬經、闕中銅馬法、周穆王八馬圖、齊侯大夫甯戚相牛經、王良相牛經、高堂隆相牛經、淮南八公相鵠經、浮丘公相鶴書、相鴨經、相雞經、相鵝經、相貝經、祖恆權衡記、稱物重率術各二卷，劉潛泉圖記三卷，亡。
右二百七十二部，合一千二十二卷。
五行者，金、木、水、火、土，五常之形氣者也。在天為五星，在人為五藏，在目為五色，在耳為五音，在口為五味，在鼻為五臭。在上則出氣施變，在下則養人不倦。故傳曰：天生五材，廢一不可。是以聖人推其終始，以通神明之變，為卜筮以考其吉凶，占百事以觀於來物，觀形法以辨其貴賤。周官則分在保章、馮相、卜師、筮人、占夢、綍，而太史之職，實司總之。小數者才得其十觕，便以細事相亂，以惑於世。
黃帝素問九卷梁八卷。
黃帝甲乙經十卷音一卷。梁十二卷。
黃帝八十一難二卷梁有黃帝眾難經一卷，呂博望注，亡。
黃帝針經九卷梁有黃帝針炙經十二卷，徐悅、龍銜素針經並孔穴暇蟆圖三卷，雜針經四卷，程天祚針經六卷，灸經五卷，曹氏灸方七卷，秦承祖偃側雜針灸經三卷，亡。
脈經十卷王叔和撰。
脈經二卷梁脈經十四卷，又脈生死要訣二卷；又脈經六卷，黃公興撰；脈經六卷，秦承祖撰；脈經十卷，康普思撰。亡。
黃帝流注脈經一卷梁有明堂流注六卷，亡。
明堂孔穴五卷梁明堂孔穴二卷，新撰針灸穴一卷，亡。
明堂孔穴圖三卷梁有偃側圖八卷，又偃側圖二卷。
神農本草八卷梁有神農本草五卷，神農本草屬物二卷，神農明堂圖一卷，蔡邕本草七卷，華佗弟子吳普本草六卷，陶隱居本草十卷，隨費本草九卷，秦承祖本草六卷，王季璞本草經三卷，李譡之本草經、談道術本草經鈔各一卷，宋大將軍參軍徐叔響本草病源合藥要鈔五卷，徐叔響等四家體療雜病本草要鈔十卷，王末鈔小兒用藥本草二卷，甘浚之癰疽耳眼本草要鈔九卷，陶弘景本草經集注七卷，趙贊本草經一卷，本草經輕行、本草經利用各一卷，亡。
神農本草四卷雷公集注。
桐君藥錄三卷梁有雲麾將軍徐滔新集藥錄四卷，李譡之藥錄六卷，藥法四十二卷，藥律三卷，藥性、藥對各二卷，藥目三卷，神農采藥經二卷，藥忌一卷，亡。
太清草木集要二卷陶隱居撰。
張仲景方十五卷仲景，後漢人。梁有黃素藥方二十五卷，亡。
華佗方十卷吳普撰。佗，後漢人。梁有華佗內事五卷，又耿奉方六卷，亡。
雜藥方一卷梁有雜藥方四十六卷。
寒食散論二卷梁有寒食散湯方二十卷，寒食散方一十卷，皇甫謐、曹翕論寒食散方二卷，亡。
寒食散對療一卷釋道洪撰。
解寒食散方二卷釋智斌撰。梁解散論二卷。
解寒食散論二卷梁有徐叔響解寒食散方六卷，釋慧義寒食解雜論七卷，亡。
雜散方八卷梁有解散方、解散論各十三卷，徐叔響解散消息節度八卷，范氏解散方七卷，解釋慧義解散方一卷，亡。
雜丸方十卷梁有百病膏方十卷，雜湯丸散酒煎薄帖膏湯婦人少小方九卷，羊中散雜湯丸散酒方一卷，療下湯丸散方十卷。
醫方論七卷梁有張仲景辨傷寒十卷，療傷寒身驗方、徐文伯辨傷寒各一卷，傷寒總要二卷，支法存申蘇方五卷，王叔和論病六卷，張仲景評病要方一卷，徐叔響、談道述、徐悅體療雜病疾源三卷，甘浚之癰疽部黨雜病疾源三卷，府藏要三卷，亡。
肘後方六卷葛洪撰。梁二卷。陶弘景補闕肘後百一方九卷，亡。
范東陽方一百五卷錄一卷。范汪撰。梁一百七十六卷。梁又有阮河南藥方十六卷，阮文叔撰；釋僧深藥方三十卷，孔中郎雜藥方二十九卷，宋建平王典術一百二十卷；羊中散藥方三十卷，羊欣撰；褚澄雜藥方二十卷，齊吳郡太守褚澄撰。亡。
秦承祖藥方四十卷見三卷。梁有陽眄藥方二十八卷，夏侯氏藥方七卷，王季琰藥方一卷，徐叔響雜療方二十二卷，徐叔響雜病方六卷，李譡之藥方一卷，徐文伯藥方二卷，亡。
胡洽百病方二卷梁有治卒病方一卷；徐奘要方一卷，無錫令徐奘撰；遼東備急方三卷，都尉臣廣上；殷荊州要方一卷，殷仲堪撰。亡。
俞氏療小兒方四卷梁有範氏療婦人藥方十一卷，徐叔響療少小百病雜方三十七卷，療少小雜方二十卷，療少小雜方二十九卷，範氏療小兒藥方一卷，王末療小兒雜方十七卷，亡。
徐嗣伯落年方三卷梁有徐叔響療腳弱雜方八卷，徐文伯辨腳弱方一卷，甘浚之療癰疽金創要方十四卷，甘浚之療癰疽毒惋雜病方三卷，甘伯齊療癰疽金創方十五卷。亡。
陶氏效驗方六卷梁五卷。梁又有療目方五卷，甘浚之療耳眼方十四卷，神枕方一卷，雜戎狄方一卷，宋武帝撰；摩訶出胡國方十卷，摩訶胡沙門撰；又范曄上香方一卷，雜香膏方一卷。亡。
養生要集十卷張湛撰。
墨子枕內五行紀要一卷梁有神枕方一卷，疑此即是。
服食諸雜方二卷梁有仙人水玉酒經一卷。
食經十四卷梁有食經二卷，又食經十九卷；劉休食方一卷，齊冠軍將軍劉休撰。亡。
食饌次第法一卷梁有黃帝雜飲食忌二卷。
四時禦食經一卷梁有太官食經五卷，又太官食法二十卷，食法雜酒食要方白酒並作物法十二卷，家政方十二卷，食圖、四時酒要方、白酒方、七日面酒法、雜酒食要法、雜藏釀法、雜酒食要法、酒並飲食方、絺及鐺蟹方、羹翽法、且膢朐法、北方生醬法各一卷，亡。
療馬方一卷梁有伯樂療馬經一卷，疑與此同。
黃帝素問八卷全元起注。
脈經二卷徐氏撰。
脈經決二卷徐氏新撰。
脈經鈔二卷許建吳撰。
論病源候論五卷目一卷，吳景賢撰。
本草經四卷蔡英撰。
本草二卷徐太山撰。
本草音義三卷姚最撰。
本草音義七卷甄立言撰。
本草要方三卷甘浚之撰。
依本草錄藥性三卷錄一卷。
靈秀本草圖六卷原平仲撰。
藥錄二卷李密撰。
諸藥異名八卷沙門行矩撰。本十卷，今闕。
藥方二卷徐文伯撰。
藥方五卷徐嗣伯撰。
墮年方二卷徐太山撰。
效驗方三卷徐氏撰。
玉函煎方五卷葛洪撰。
小品方十二卷陳延之撰。
千金方三卷范世英撰。
藥方五十七卷後魏李思祖撰。本百一十卷。
太一護命石寒食散二卷宋尚撰。
劉涓子鬼遺方十卷龔慶宣撰。
集驗方十卷姚僧垣撰。
備急單要方三卷許澄撰。
藥方二十一卷徐辨卿撰。
名醫別錄三卷陶氏撰。
刪繁方十三卷謝士秦撰。
療癰疽諸瘡方二卷秦政應撰。
單複要驗方二卷釋莫滿撰。
療百病雜丸方三卷釋曇鸞撰。
雜湯方十卷成毅撰。
議論備豫方一卷於法開撰。
療消渴眾方一卷謝南郡撰。
論氣治療方一卷釋曇鸞撰。
經心錄方八卷宋俠撰。
針灸圖經十一卷本十八卷。
偃側人經二卷秦承祖撰。
西域諸仙所說藥方二十三卷目一卷。本二十五卷。
西域名醫所集要方四卷本十二卷。
耆婆所述仙人命論方二卷目一卷。本三卷。
新錄乾陀利治鬼方四卷本五卷，闕。
治馬經三卷俞極撰，亡。
治馬牛駝騾等經三卷目一卷。
香方一卷宋明帝撰。
食經三卷馬琬撰。
淮南王食經並目百六十五卷大業中撰。
金匱錄二十三卷目一卷。京裡先生撰。
練化雜術一卷陶隱居撰。
玉衡隱書七十卷目一卷。周弘讓撰。
太清諸丹集要四卷陶隱居撰。
合丹節度四卷陶隱居撰。
合丹要略序一卷孫文韜撰。
狐剛子萬金決二卷葛仙公撰。
神仙服食藥方十卷抱樸子撰。
服餌方三卷陶隱居撰。
練寶法二十五卷目三卷。本四十卷，闕。
太清璿璣文七卷沖和子撰。
養生注十一卷目一卷。
養生術一卷翟平撰。
道引圖三卷立一，坐一，臥一。
帝王養生要方二卷蕭吉撰。
素女秘道經一卷並玄女經。
序房內秘術一卷葛氏撰。
右二百五十六部，合四千五百一十卷。
醫方者，所以除疾病，保性命之術者也。天有陰陽風雨晦明之氣，人有喜怒哀樂好惡之情。節而行之，則和平調理，專壹其情，則溺而生火。是以聖人原血脈之本，因針石之用，假藥物之滋，調中養氣，通滯解結，而反之於素。其善者，則原脈以知政，推疾以及國。周官：醫師之職掌聚諸藥物，凡有疾者治之，是其事也。鄙者為之，則反本傷性。故曰：有疾不治，恆得中醫。
凡諸子，合八百五十二部，六千四百三十七部。
易曰：天下同歸而殊途，一致而百慮。儒、道、小說，聖人之教也，而有所偏。兵及醫方，聖人之政也，所施各異。世之治也，列在眾職，下至衰亂，官失其守。或以其業遊說諸侯，各崇所習，分鑣並騖。若使總而不遺，折之中道，亦可以興化致治者矣。漢書有諸子、兵書、數術、方伎之略，今合而敘之，為十四種，謂之子部。